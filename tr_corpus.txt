1948 yılında on arkadaş, Nezih Bayman adlı bir arkadaşımızın başkan olduğu Anadolu
Oymağı adlı bir derneğin düzenlediği uzun yürüyüşe katıldık. Polatlı'dan Dumlupınar-Zafer
Tepe'ye kadar yürüyecek, Sakarya siperlerinden aldığımız toprağı Zafer Tepe'deki anıtın
toprağına katacaktık.
 
19 Ağustos 1948 günü Ankara'dan Polatlı'ya trenle gittik. Polatlı'dan Zafer Tepe 'ye kadar
on gün yayan yürüdük.
 
Yol çizgimiz şöyleydi: Polatlı, Beylikköprü, Acıkır, Mülk köyü, Sivrihisar, Çifteler, Seyitgazi,
Türkmen ormanı, Alayunt, Kütahya, Altıntaş, Çal köyü, Zafer Tepe-Zafer abidesi.
 
Zafer Tepe'ye 29 Ağustos gecesi vardık, toprakta uyuduk. Sabahleyin on binlerce insan
şehirden ve köylerden trenle, otobüsle ve yaya olarak tören alanına aktılar. Burada 30
Ağustos geçit törenine katıldık. Ertesi yıl da yapıldı bu yürüyüş. Ben, Kütahya-Zafer Tepe
bölümüne bir daha katıldım. Bu kez Altıntaş üzerinden değil, Olu-cak'tan geçerek
Dumlupınar'a geldik.
 
Geçtiğimiz yerler, savaşların olduğu, Yunan işgali görmüş, işgal ve zafer günlerini yaşamış
yerlerdi. Savaşa katılmış, tanık olmuş insanlarımız sağdı. Onları dinleye dinleye yürüdük.
 
Yol boyunca not aldım.
 
Milli Mücadele ile ilgili anılan toplamam böyle başladı. Zaman içinde, kitap, dergi ve gazetelerde
çıkmış yazılı anıları derledim. Bu dönemi yaşamış, görmüş asker ve sivillerle konuştum. Derleme
sınırımı genişletip Milli Mücadele ve Cumhuriyet dönemiyle ilgili özgün ya da çeviri, bütün belge,
araştırma, inceleme kitaplarını da toplamaya başladım. Alamadıklarımı —o zamanlar fotokopi yoktu
— el yazımla çoğalttım. 1. ve 2. Dönem TBMM tutanaklarını sağladım. Harp Tarihi Dairesi'nin
kitaplığındaki Yunancadan çevrilmiş kitapları okudum, fotokopisini alamadığım için el yazımla kopya
ettim. Bu konudaki yeni yazıya çevrilmemiş eski yazı kitapları rahmetli kayınpederim İlhamı
Gökçekoğlu ya da annem okudu.
 
Haritalar ve fotoğraflar topladım. Sakarya ve Büyük Taarruz bölgelerini birkaç kez gezdim.
 
Milli Mücadele ile ilgili bilgi ve belge toplama tutkum elli küsur yıldır sürüyor. Hemen hiç ara
vermedim diyebilirim. Bu derleme ve okumayı hâlâ da sürdürüyorum.
 
Bu kaynaklan o kadar çok okuyup inceledim ki insanları yakından tanımış, bazı olaylara sanki tanık
olmuş gibiyim. Bazı olayları yaşadığım vehmine kapıldığım zamanlar oluyor.
 
Yaklaştıkça büyüyen, bir macera romanından daha heyecan verici olan Milli Mücadele'yi, gençler
için roman olarak yazmayı, bu uzun ve yoğun emeği böyle değerlendirmeyi düşündüm. Birkaç roman
kişisinin çevresinde dönerek değil, bütünüyle, her cephesiyle anlatmak istedim. Bunu yapabilmek için
bu tür anlatımlarda kullanılan zincirleme ve paralel kurgu modelinden yararlandım.
 
Okurlar bu büyük konuyu, sade ve meraklı bir roman gibi yorulmadan okusunlar istedim.
 
Bunu başarmış olmayı çok isterim.
 
Gençlerimize uzun zamandır Milli Mücadele'yi gerektiği gibi anlatmıyoruz. Bu yüzden şimdiki birçok
orta yaşlılar da Milli Mücadele'yi iyi bilmiyor. Bilmemek oranı gittikçe artıyor. O görkemli olayı
eski, soluk fotoğraflara benzettik. Oysa cumhuriyetimiz o mücadelenin ürünü ve kaçınılmazsonucudur. Yeni devletin kuruluş felsefesini o mücadele belirlemiştir. Anadolu aydınlanması, birliği
ve yurttaşlık bilir ci o büyük mücadeleyle başlamıştır. O dönem bilinmeden bugünü okuyamayız,
yarını göremeyiz.
 
Milli Mücadele'nin emperyalizme karşı verilmiş ve kazanılmış ilk kurtuluş savaşı olduğu
anlatılmadığı için gençlerimiz başkalarının kurtuluş mücadelelerine imrendiler. Kendi tarihlerine,
kendi kahramanlarına yabancılaştılar.
 
Milli Mücadele'nin bir yazarın hayal zenginliğine ihtiyacı yok. Şaşırtıcı bir yakın zaman destanı.
Gerçek olaylar hayali çok aşıyor.
 
Bu gurur ve ibret verici gerçekleri, roman biçimi içinde yansıtmak istedim.
 
Şu Çılgın Türkler, belgelere dayalı, gerçek olgu ve olayların romanıdır. Belgeler, mektuplar, anılar,
makaleler, bilgiler, raporlar, haberler, gerçeğe bağlı kalınarak öyküleştirilmiştir.
 
Genel olarak bütün kişiler gerçektir. O zamanlar soyadı yoktu. Ben bu önemli insanların bilinmesi
için soyadlarını da kullandım.
 
Havayı yansıtmak, ayrıntıları belirtmek ve konuyu yürütmek için Nesrin, Yzb. Faruk, Dr. Hasan, Gazi
Çavuş, saatçi Ali Efendi, Pa-nayot gibi birkaç hayali kişiye yer verdim.
 
Olaylar tarih sırasıyla anlatılmış, gün içindeki olaylar da sabahtan geceye doğru sıralanmıştır.
 
Şu Çılgın Türkler, elbette bir tarih kitabı değildir. Bununla birlikte o dönemi ve özellikle de
insanlarımızı anlatan belli başlı tarihi ve askeri olayları ihmal etmedim. Savaşlar, teknik
açıklamalardan ve ayrıntılardan ayıklanmış olarak, ana çizgileri, özellikle de ruhu korunarak hikâye
edilmiştir. Deniz olaylarının ancak bir kısmına yer verebildim. Örnek olarak Rüsümat'ın hikâyesini
anlatmakla yetindim.
 
Yunanlılar için Yunan kaynaklarını, İngilizler için İngiliz kaynaklarını kullandım. Aleyhlerindeki
bilgiler kendi kaynaklarında, uluslararası kurulların raporlarında ve yabancı gazete ve araştırma
kitaplarında yer almaktadır.
 
Hiçbir şeyi abartmadım, küçültmedim de.
 
Aktarılan olayların gerçek olduğunu belirtmek için geçerli kaynakları gösterdim. Dipnotlar sonda
toplanmıştır.
 
İlk kez okurken dipnotlara hiç bakmamanızı dilerim.
 
Romanın başında, Mondros Mütarekesi'nden İkinci İnönü Sa-vaşı'nın son gününe kadar geçen sürecin
bir özeti var. Bu süreci biliyorsanız, bu özeti okumasanız da olur. Ama isterseniz roman bitince bir
göz atın, belki dikkatinizden kaçmış birkaç gerçek bulursunuz. İyi bilmiyorsanız, romanı daha sıcak
izlemeniz için okumanızı tavsiye ederim. 
Anıları, gazete, dergi ve kitapları toplarken, birçok insandan yardım ve destek gördüm. Hepsinin
adını ansam sayfalar alır. Yarısına yakını da rahmetli oldu. Hepsine yürekten teşekkür ediyorum,
sonsuzluğa göçmüş olanlara rahmet diliyorum.
 
Bir küçük açıklama:
 
Bu çalışmamı bilen Televizyon Daire Başkanı Serpil Akıllıoğlu Kurtuluş Savaşı'nı TRT'ye dizi
olarak yazmamı istemişti (1992). Malzemeyi roman olarak kurgulamıştım. Ama heyecanlandım.
Kurtuluş Savaşı ile ilgili filmlerde halk ıska geçilir, sosyal ve siyasi yan yok sayılırdı. Olay
genellikle bir Türk-Yunan savaşına indirgenirdi. Milli Mü-cadele'nin emperyalizme karşı bir istiklal
ve kurtuluş savaşı, saltanat düzenine ve anlayışına karşı da bir ihtilal olduğu yansıtılmazdı. Savaş
bölümlerinde askerler ütü izi belli üniformalar giyer, subaylar pek şık gezerlerdi. Yunan, İngiliz,
Fransız, Sovyet cephelerine hiç değinilmezdi.
 
Bu dönemin halkımıza doğru yansıtılmasının yararlı olacağını düşündüm, 'peki' dedim. Bir yıl süre
istedim. Uygun görüldü. Yirmi bölüm halinde yazdım, verdim. TRT Yönetim Kurulu bütçe sorunlarını
ileri sürerek, önce 90 dakikalık bir film olarak çekilmesini istedi, sonra üç bölüme çıktılar. Sonunda
Genel Müdür Kerim A. Erdem, Yönetim Kurulu Üyesi Gültekin Samancı ve Yönetmen Ziya Öztan'ın
çabalarıyla altı bölüm olmasına rıza gösterdiler.
 
Yazılan senaryonun üçte birinden yararlanılabilmiş, birçok ayrıntıya yer verilememiştir.
 
Dizinin yönetmenliğini Ziya Öztan yaptı. Müziği Muammer Sun üstlendi. Başta Rutkay Aziz olmak
üzere filme emeği geçen herkes büyük özveriyle çalıştı. Temiz bir film oldu. Çok ilgi gördü. Genç
izleyicilerin ilgisi beni mutlu etti.
 
Bu açıklamayı şunun için yaptım: Şu Çılgın Türkler, Kurtuluş adlı dizinin romanı değildir.
Kurtuluş'tan daha kıdemli ve geniş bir çalışmadır. Şu denilebilir: Kurtuluş, Şu Çılgın Türkler'den
oldukça yararlanılarak yazılmış bir dizidir.
 
Sevgi ve saygıyla.
 
Turgut Özakman
 
Mart 2005, Ankara
 
tozakman@bilgiyayinevi.com.tr
 
Başlangıç
 
28 Haziran 1914 -1 Nisan 1921
 
SULTAN REŞAT, İstanbul'u ziyaret eden İngiltere'nin Akdeniz Filosu Komutanı Amiral Poe onuruna,
28 Haziran 1914 akşamı Dolmabahçe Sarayı'nın şölen salonunda 120 kişilik bir yemek veriyordu.Konukların tören giysileriyle katıldığı görkemli yemeğin ortasında, salonun büyük kapılarından biri
yavaşça aralandı, bir saray görevlisi eşikte durup bekledi. Teşrifat Memuru Ercüment Ekrem Talu,
sessizce kapıya yaklaştı. Bir olağanüstülük olduğunu anlayan Teşrifat Nazırı da hızla yanlarına geldi.
 
Yaşlı Padişah, dikkatini dağıtan bu davranışlardan rahatsız olmuştu. Yorgun gözlerini Teşrifat
Nazırına çevirdi. Nazır büyük bir saygıyla yaklaştı, eğildi, olayı bildirdi: Bir Sırplı, Avusturya
Veliahtı Arşidük Ferdinand'ı, Saraybosna'da öldürmüştü.
 
Haber hızla sofrayı dolaştı. Saray orkestrası sustu. İki teşrifatçı ağır koltuğu usulca geri çektiler.
Sultan Reşat, zorlukla ayağa kalkarak, başsağlığı dilemek için Avusturya-Macaristan Büyükelçisine
doğru yürüdü.
 
Yemek sona erdi.
 
Osmanlı İmparatorluğu'nun üst yöneticileri, ertesi gün, amirallik gemisinde verilecek yemeğe
çağrılıydılar. Ama İngiliz Akdeniz Filosu, sabah haber vermek gereğini duymadan İstanbul'dan
ayrılmıştı.
 
Bir ay süren diplomatik kargaşadan sonra su, kaynama noktasına ulaştı. 28 Temmuz 1914 günü,
Avusturya-Macaristan İmparatorluğumun Tuna filosu, Sırbistan'ın başkenti Belgrad'ı bombaladı.
Dünyayı bölüşmekte anlaşamayan büyük devletler, hesaplaşmak için böyle bir fırsat bekliyorlardı.
Savaş bir salgın hastalık gibi dört bir yana yayıldı. Almanya ardarda Rusya, Fransa ve Belçika'ya
savaş açtı. Bunu, 4 Ağustosta İngiltere'nin Almanya'ya karşı savaşa girmesi izledi. Sonunda, savaşa
katılacak ülkelerin sayısı otuzu bulacak, on milyon insan ölecek, on beş milyon insan sakat kalacak,
dört imparatorluk yıkılacak, yeryüzünün siyasi haritası değişecektir.
 
Osmanlı İmparatorluğu Almanya ve Avusturya-Macaristan'ın yanında savaşa girer.
 
Bunun üzerine İngiltere Savaş Bakanı Lord Kitchener bir açıklama yapar:
 
Lord Kitchener
 
"Türkiye'yi yok edinceye kadar savaşacağız!"
 
Türkiye önemliydi. Çünkü İngiltere'nin egemenliği altında, bir Türk zaferinin cesaretlendirmesinden
korkulan 300 milyona yakın Müslüman
 
bulunuyordu. Osmanlı İmparatorluğu'nu hızla dize getirerek, Müslümanların bağımsızlık heveslerini
bastırmak, İngiltere açısından şarttı.1
 
Emperyalistler arasında Osmanlı İmparatorluğu'nun paylaşılması, 6 gizli anlaşma ile karara bağlanır.
 
1917 yılında ABD, İngiltere ve yandaşlarının yanında yer alırken, Çarlığı deviren Bolşevikler, kendi
iç kavgalarını sonuçlandırmak için savaştan çekildiler.
 Zavallı Anadolu, beş cepheye, durup dinlenmeden kan ve can pompalıyordu. O kadar ki dört yıl süren
savaşın sonuna doğru, yaşı kaç olursa olsun, kilosu 45'i geçen her genç cepheye sürülecektir.2
 
Bulgaristan Eylül sonunda, teslim bayrağını çeker. Almanya ile bağlantı kesilir. İttihat ve Terakki
iktidarı yenilgiyi kabullenerek mütareke ister.
 
Osmanli İmparatorluğu, 17. yüzyıldan beri hızla gerileyerek sonunda bir yan sömürge olmuş, süslü
bir operet imparatorluğuna dönmüştür. Savaştan iyice tükenmiş olarak çıkar. Süsü de dökülmüştür.
Pantürkizm Hazar kıyılarında, Panislamizm Arabistan çöllerinde ölmüş, elde yalnız bitkin ve yoksul
Anadolu kalmıştır.
 
30 Ekim 1918'de İngiliz deniz üssü Mondros'ta mütareke anlaşması imzalanır.
 
İttihat ve Terakki'nin başlıca yöneticileri, başta Enver, Talat ve Cemal Paşalar olmak üzere yurtdışına
kaçar.
 
Osmanlı Devletine ve Türklere karşı, ortaçağın haçlı anlayışıyla yeniçağın ürünü emperyalizmi
kaynaştıran acımasız bir politika uygulanacaktır. 3
 
İlk adımda Osmanlı orduları dağıtılır, silahlar toplanmaya başlar, donanma gözaltına alınıp ulaştırma
ve haberleşme kurumlarına el konulur. 337.000 asker terhis edilir. Gizli anlaşmalara uygun olarak,
İtalyanlar Güneybatı Anadolu'yu, Fransızlar -Ermenilerle birlikte- Çukurova'yı, İngilizler Musul ve
Güneydoğu Anadolu'yu işgal ederler. Çanakkale, Mudanya, Samsun ve Merzifon'a İngiliz, Zonguldak
ve Doğu Trakya'ya Fransız, Konya'ya İtalyan birlikleri yerleşir.
 
Ermenilerin yakıp yıktığı Kuzeydoğu Anadolu, yeniden Ermenilere açılacaktır. Doğu Karadeniz'de
Pontus devletini kurmak için silahlanmış Rum çeteleri faaliyete geçerler.
 
İstanbul ortaklaşa işgal edilir.4
 
italya, İngiltere, Fransa başbakanları ve ABD başkanı Türkiye'nin işgal edilmesini ve parçalanmasını
kararlaştırdılar. (Orlando, Lloyd George, Clemenceau ve Başkan VVilson)
 
İşgal!..
 
Ermeni kıyımı yaptıkları veya tngiliz esirlerine kötü davrandıkları ileri sürülerek, asker ve sivil
birçok yönetici İngilizlerce tutuklanır ve Malta'ya sürülür.
 
Gerici Hürriyet ve İtilaf Partisi'nin yurtdışına sürülmüş ya da kaçmış üst kadrosu, kin ve iktidar
özlemiyle tutuşmuş bir halde, İstanbul'a geri döner.5
 
Türlü ayrılıkçı dernekler kurulur. Bazı aydınlar birdenbire Kürt, Çerkez ya da Arap olduklarını
anımsarlar. Bazı ümitsiz aydınlar da, İngiliz, Fransız veya Amerikan mandasını ya da himayesini
arayan akımlar arasında bocalamaktadır.
 Bir çöküş ve çözülüş dönemine girilmiştir.6
 
1918 yazında, Sultan Reşat'ın ölümü üzerine VI. Mehmet sanıyla 36. padişah olarak tahta çıkan
Vahidettin, devletin ve tahtının geleceğini, dönemin süper devleti İngiltere'nin lütfuna bağlamıştır.
 
İngiltere Karadeniz Ordusu Komutanı General Milne, Londra'ya şu mesajı yollar. "VI. Mehmet,
İngilizlerin Türkiye'de idareyi mümkün olduğu kadar süratle ellerine almasını istiyor." 7
 
Amiral VVeb'in mektubu: "Padişah bizi buraya yerleştirmek istiyor." 8
 
Damat Ferit, Amiral Calthorpe'a şöyle diyecektir: "Padişahın ve benim yegâne ümidimiz, Allah'tan
sonra İngiltere'dir." 9
 
Vahidettin, 30 Mart 1919'da, Damat Ferit aracılığıyla, 'kendi eli ile yazdığı bir tasarıyı' İngiliz
Yüksek Komiseri Amiral Calthorpe'a ulaştıracaktır. Özeti şudur: "Osmanlı İmparatorluğu'nun 15 yıl
müddetle İngiliz sömürgesi olması." 10
 
Osmanlı hükümdarının kurtuluş reçetesi budur. Vahidettin İngiliz sömürgesi olabilmek ümidiyle her
türlü yola başvurur. Aklına onurlu, başı dik, bağımsız bir Türkiye gelmez. Kimseye güvenemediği
için ablasının kocası Damad Ferit'i, ardarda sadrazamlığa getirir.11
 
Halk uzun yıllardan beri cephede ölümle, cephe gerisinde yoksullukla boğuşa boğuşa tükenmiş, içine
kapanmıştır.12
 
Bu sırada fırsatçı Yunanlılara gün doğar. Bu küçük, tecrübesiz devletin hırslı yöneticilerinde,
ölçüsüz bir genişleme tutkusu vardır. Genişlemek için tarihi kurcalayıp dururlar. Yunan büyük ülküsü
(megali idea), 'bütün Yunanlıları ve eski Helen topraklarını bir bayrak altında toplamak' diye
özetlenebilir. Yunan büyük ülküsü en ateşli temsilcisini Giritli Elef-teryos Venizelos'ta bulmuştur.
 
Yunan Başbakanı Venizelos ve İngiltere Başbakanı Lloyd George
 
Ülkesini savaş dışında tutmaya çalışan Kral Konstantin'in tersine Başbakan Venizelos, İngilizlerin
yanında yer almak için sabırsızlanmaktadır. Birçok Yunan subayı, Alman İmparatoru Wilhelm'in kız
kardeşi ile evli olan Konstantin'in Alman casusu olduğuna inanmaktadır. Krala bağlı askerler ile
Venizelos'a bağlı 'Milli Savunma' (Ethniki Amyna) adlı örgütün yandaşları savaşırlar. Sonunda Kral
Konstantin, oğlu Aleksandros lehine tahttan çekilmek zorunda kalır. Yunanistan'dan ayrılır. Venizelos
Atina'ya gelir. Yunanistan, artık görünen zaferden pay istemek için, on ikiye beş kala, savaşa
katılacaktır.
 
Venizelos, gözlerini Batı Anadolu'ya çevirir. Etkili üslubu ve verdiği yanıltıcı bilgiler ile kendilerine
göre yeni bir dünya kurmağa çalışan bilgisiz politikacılarla atgözlüklü diplomatları etkiler.
İngiltere'nin, Yakındoğu petrollerinin ve pazarlarının paylaşılması sırasında bir ajan-devlete, olası
bir Türk kıpırdanmasını bastıracak jandarmaya ihtiyacı vardır. İngiltere Başbakanı Lloyd George,
Yunanlıları gözüne kestirir, kanlı ve uzun bir savaşa yol açacak olan düşüncesini açıklar: "Osmanlı İmparatorluğu'nun mirasçısı, Yunanistan'dır."13
 
Yunan ordusu İzmir'de Mağrur Evzon askerleri
 
Daha önce İtalyanlara vaadedilmiş olan İzmir ve çevresi, Lloyd Ge-orge'un önerisi, Başkan
Wilson'un onayı ile avans olarak Yunanlılara verilir.
 
14 Mayıs akşamı İzmir Metropoliti Hrisostomos, Efes kilisesinde Rumlara müjdeyi yetiştirir:
 
"Kardeşlerim! Mükâfat zamanı gelmiştir."
 
Panhelenist siyasetin galiplerce donatılmış silahlı birlikleri, 15 Mayıs 1919'da İngiliz donanmasının
koruması altında, İzmir'e çıkarlar, kıyıma ve Batı Anadolu'yu işgale başlarlar. 14 Yunan ordusunun
gelmesi Ege Rumlarını şımartmıştır. Bin yıllık barışı bozarlar. Ege'de acı ve kanlı bir dönem
başlar.15
 
İlk kurşunu atan Hasan Tahsin Türkler silaha sarılırlar.
 
îlk Yunan tümeninin İzmir'e çıkmasından dört gün sonra, ünü Çanakkale Savaşları sırasında parlamış
olan Mustafa Kemal Paşa, 9. Ordu Müfettişi olarak 19 Mayıs 1919'da Samsun'a çıkar. Kendisine
verilen görev, bu bölgede asayişi sağlamaktır. Ama Padişahı, İstanbul hükümetini ve galip devletleri
şaşırtan bir şey yapar: Bütün milleti, işgale tepki göstermeye çağırır.16
 
İngiliz baskısıyla ordu müfettişliğinden alınınca, askerlikten istifa eder. Gerçekçilikten uzaklaşmadan,
hayale kapılmadan, büyük bir sabırla, bütün Anadolu'yu yurtseverlik ve bağımsızlık bayrağı altında
toplamaya koyulur.
 
Erzurum Kongresi'ni, daha kapsamlı Sivas Kongresi izleyecektir. Kurulmuş olan Redd-i İlhak ve
Müdafaa-yı Hukuk dernekleri, 'Anadolu ve Rumeli Müdafaa-yı Hukuk Derneği' adıyla tüm yurdu
kucaklayan tek bir dernek olarak örgütlenir. M. Kemal Temsil Heyeti (Yönetim Kurulu) Başkanlığına
seçilir.
 
Heyet 27 Aralık 1919'da Ankara'ya gelir ve halkın büyük gösterileriyle karşılanır.17
 
Times gazetesi Türk kıpırdanışını şöyle karşılar: "Bütün cihanın kuvvetine karşı milli bir hareket
yaratmak... Ne çocukça bir hayal!"18
 
Yazar Refik Halit Karay, Milli Mücadelenin başlamasını alayla karşılar:
 
"..Bir patırtı, bir gürültü. Beyannameler, telgraflar... Sanki bir şeyler oluyor, bir şeyler olacak... Ayol
şuracıkta her işimiz, her kuvvetimiz meydanda. Dört tarafımız açık. Dünya vaziyetimizi biliyor.
Hülyanın, blöfün sırası mı? Hangi teşkilat, hangi kuvvet, hangi kahraman? Hülyanın bu derecesine,
uydurmasyonun bu şekline ben de dayanamayacağım. Bari kavuklu gibi ben de sorayım:
 
- Kuzum Mustafa, sen deli misin?" 
Elde avuçta hiçbir şey yokken, emperyalizme, galip devletlere, Yunan ordusuna, Ermenilere, Pontus
çetelerine karşı silahlı mücadeleye girişmeyi çılgınlık sayanlar çoktur. Silahsızlandırılmış Türk
ordusunun bu tarihteki gücü, o da kâğıt üzerinde, 35-40 bin kişidir. Oysa Türkiye'deki silahlı
işgalcilerin sayısı giderek 400.000 kişiyi bulacaktır. Yoksul, bitik Anadolu, 400.000 işgalciyi ve on
binlerce silahlı-silahsız haini yenmeyi başaracaktır.
 
Milli Mücadele işte bu mucizenin, bu onurlu, güzel çılgınlığın adıdır.
 
Ankara'nın ısrarı üzerine İstanbul hükümeti, İngilizlerin izniyle, seçim yapılmasını kabul eder. 12
Ocak 1920'de Osmanlı Meclisi, İstanbul'da toplanır. Esasları Erzurum ve Sivas Kongreleri ile
Ankara'da oluşturulup belirlenmiş olan Milli Ant'ı (Misak-ı Milli'yi) kabul ve ilan eder. Milli Ant'ın
özü şudur:
 
"Bölünmez, bağımsız, hür ve çağdaş bir Türkiye!"
 
Bu karar, işgalcileri olağanüstü rahatsız etmiştir. İşgalci güçler, Ankara'ya halka gözdağı vermek
üzere, İstanbul'da yönetime resmen el koyarlar. Birçok milliyetçiyi tutuklarlar. Anadolu'ya yardım
edenlerin idam edileceklerini gazeteler ve duvar ilanlarıyla duyururlar. Meclis'i sarıp Rauf Orbay ve
Kara Vasıf'ı götürürler. Bazı milletvekillerini, askerleri ve yazarları da tutuklar, hepsini yaka paça
Malta'ya sürerler.19
 
Mustafa Kemal Paşa işgale misilleme olarak, başta Albay Rawlinson olmak üzere, o sırada
Anadolu'da bulunan bütün İngiliz subay ve erlerini tutuklatmış ve Meclis'i Ankara'da toplanmaya
çağırmıştır.
 
Milli kuvvetler de harekete geçerek, İngiliz birliklerini Eskişehir'i boşaltmak zorunda bırakır,
demiryollarına el koyarlar. İngiliz birlikleri, İstanbul ile Anadolu arasındaki tek geçidi, Geyve
Boğazı'nı Türklere bırakarak İzmit'e çekilirler.
 
Vahidettin ise Türk tarihinin en hain adamı olan Damat Ferit'i yeniden sadrazamlığa getirir,
görevlendirme yazısında, Ankara'yı kastederek, "..isyan halinin devamı, daha korkunç hallere sebep
olabileceğinden, bu kargaşalıkların bilinen tertipçileri ve teşvikçileri hakkında kanun hükümlerinin
 
Damat Ferit
 
Türkiye Büyük Millet Meclisi
 
uygulanmasını ve (...) bütün memlekette asayiş ve düzeni sağlayacak önlemlerin hızla ve kesinlikle
alınmasını" emreder.20
 
Bu emir üzerine Damat Ferit, yapılabilecek en kötü, en alçakça şeyi yapar: Milli namusu korumak ve
istilayı durdurmak için kanını döken Kuva-yı Milliyecilere ve askerlere karşı, dinsel nitelikli bir
savaş açar. Şeyhülislam Dürrizade Abdullah'ın verdiği fetvalar, İngiliz ve Yunan uçaklarıyla
Anadolu'ya atılır, işbirlikçi gazetelerde yayımlanır, Rumlar, Ermeniler, Hürriyet ve İtilaf Partisi'ninadamları ve ajanlar tarafından dağıtılır.
 
Özü şudur: "Padişahın izni olmadan işgalcilere karşı duranları, asker ve para toplayanları tek tek
veya topluca öldürmek, din gereği ve görevidir! Milliyetçileri öldürenler gazi sayılır, bu yolda
ölenler şehit!'21
 
Damat Ferit'in hainlikleri saymakla bitmez.22
 
Milletvekilleri ve subaylar İstanbul'dan kaçarak Ankara yoluna düşerler. Aralarında Yunus Nadi, Dr.
Adnan Adıvar, eşini yalnız bırakmayan H. Edip Adıvar, Albay İsmet Bey de vardır. Birkaç gün sonra
da İstanbul'dan kaçan Harbiye Nazırı Fevzi Çakmak Paşa da Ankara'ya katılacaktır.
 
23 Nisan 1920'de Türkiye Büyük Millet Meclisi, yeni seçilen milletvekilleri ve Ankara'ya ulaşan son
Osmanlı Meclisinin milletvekillerinin de katılmasıyla açılır ve Milli Ant'ta belirtilen amaçlan
gerçekleştirmek azmiyle çalışmaya başlar.23
 
M. Kemal TBMM Başkanlığına seçilir.
 
İstanbul Harp Divanı, M. Kemal'i ve kadrosunu idama mahkûm eder. Vahidettin, idam kararlarını
bekletmeden onaylar. Bununla yetinmez, M. Kemal'in rütbesini de yarbaylığa indirir.24
 
Müttefikler halkın direnme gücünü kırmak için Yunan ordusunu, Batı Anadolu'yu ve Trakya'yı
bütünüyle işgal etmesi için yeniden harekete geçirirler. İstanbul yönetimi de Yunanlıları destekler.
 
Damat Ferit hükümetinin medrese çıkışlı Adliye Nazın Ali Rüştü Efendi, "Yunan ordusunun başarısı
için dua edilmesini" ister. Trakya, Balıkesir, Bursa ve Uşak'ın, Yunanlılarca işgal edilmesi üzerine
de, "Yunan ordusunun "ilerlemesi hükümetimizin programına uygundur" diyecek ve Yunanlıların işgal
etmediği illeri, 'kurtarılmamış iller' olarak tanımlayacak-tır.25
 
İstanbul yönetimi Sevr Antlaşmasını da kabul ve imza eder.
 
Sevr Antlaşması tarihte örneği olmayan trajik bir antlaşmadır. Yalnız kabul edenler için değil, böyle
bir antlaşmayı hazırlayan Batılılar için de bir utanç belgesidir.
 
Bu antlaşma ile Osmanlı Devleti, İngiltere'nin isteği doğrultusunda, 'bir daha Batıya kafa tutamayacak
kadar küçük ve güçsüz bir devlet' haline getirilmekte, Çatalya'ya kadar Doğu Trakya Yunanlılara
verilmekte, Anadolu Türkler, Yunanlılar, Ermeniler, Kürtler ve Fransız mandası altındaki Suriye
arasında bölüştürülmekte, kapitülasyonlar daha ağırlaştırılıp genişletilmekte, devletin her etkinliği
denetim altına alınmakta, Marmara denizi ile Boğazların idaresi ayrı bayrağı olan milletlerarası bir
kurula bırakılmaktadır. Ayrıca, Üçlü Anlaşma'yla Anadolu, iyice sömürülmek üzere, İngiliz, Fransız
ve İtalyan çıkar bölgelerine ayrılmaktadır. Başbak ı̂ Lloyd George Avam Kamarası'nda şöyle
diyecektir:
 
"Türkiye sahneden siliniyor diye üzülecek değiliz." (The Times, 25.5.1920)
 Sevr Antlaşması'nı ve tabii Üçlü Anlaşma'yı milliyetçilere silah zo-, ruyla kabul ettirmek görevi,
İngilizlerin aracılığıyla Yunan ordusuna önerilir, o da kabul eder. Yunan hükümeti, bu hizmetine
karşılık, İzmir ve Doğu Trakya'dan başka, İstanbul'un da Yunanistan'a verileceği ümidine kapılır.
 
Fakat beklenilmeyen bir olay Yunanistan'ı karıştıracaktır. Kral Alek-sandros ölür. Venizelos,
Konstantin'in tahta geri dönmesini engellemek için seçimleri yenilemeye karar verir ve seçime "ya
Konstantin, ya ben!" sloganıyla girer. Halk Konstantin i ve onu destekleyen partiyi seçer. Venizelos
yurtdışına kaçar. Vaktiyle Konstantin'in devrilmesine yardım etmiş olan Fransız hükümeti,
Konstantine ve muhalefete oy veren Yunan halkına kızar ve yeni iktidara karşı tavır alır.
 
İngilizler de tedirgin olurlar ama tavır almak için beklemeyi tercih ederler.
 
Venizelos'un sürgüne yolladığı, hapse attırdığı siviller ve askerler, tıpkı Hürriyet ve İtilaf Partililer
gibi, iktidar özlemi ve kinle tutuşmuş bir halde yeniden sahnede boy gösterirler. Kralcı General
Papulas, Anadolu'daki Yunan ordusunun komutanlığa atanır. İktidar, Anadolu'yu boşalttığı takdirde,
Yunanistan'ın Fransa ve İtalya'dan sonra, İngiltere'nin de desteğini kaybedip yalnız kalacağını anlar;
azdırdıkları Anadolu Rumlarını yazgılarıyla baş başa bırakmayı da göze alamaz. Sonunda
Venizelos'un yayılmacı politikasını ve İngilizlerin askeri olmayı kabul eder. Bu sebeple Anadolu
olaylarını iyi bilen bazı Venizeloscu komutanlara dokunmaz.
 
O günlere ait bir anı kartı
 
Savaş tamtamları yeniden çalmaya başlar.
 
Doğu Cephesi Komutanı Kâzım Karabekir Paşa, TBMM'nin kararı üzerine harekete geçmiş,
Ermenileri kolayca yenerek Sarıkamış ve Kars'ı geri, Doğu sınırını güven altına almıştır. Barışçı
yolla Artvin de Gürcistan'dan geri alınacaktır. Böylece bir cephe kapanır ve Sovyetler'le bağlantı
kurulur.
 
Fakat bu kez de Batı cephesinde beklenilmez bir sorun patlak verecektir: Disiplinsiz çetelerin ordu
çatısı altına alınması için çalışılırken, Kuva-yı Seyyare adı verilen en kalabalık çetenin komutanı
Ethem ve kardeşleri orduya bağlanmak istemez ve isyan ederler.
 
Bu sırada Yunan ordusu, üç tümene yakın bir kuvvet ile yeni Türk ordusunun durumunu keşfetmek için
Bursa'dan Eskişehir'e doğru taarruza geçecektir. O güne kadar çoğu disiplinsiz çetelerle çatışmış ve
kolayca ilerlemiş olan Yunan ordusu, yeniden kurulmakta olan Türk ordusu ile ilk kez karşı karşıya
gelir.
 
Yoksul ve zayıf Türk ordusunun, isyan ile savaş arasında ezileceğini sananlar ya da ümit edenler az
değildir.
 
Fidan halindeki ordu, canını dişine takarak, Yunanlıları püskürtür (6-11 Ocak 1921, Birinci İnönü
Savaşı), sonra da orduyla çatışmaya yeltenen asi Ethem'in kuvvetini ezip dağıtır. Ethem, iki kardeşi
ve bine yakm adamı Ege'yi yakıp yıkan Yunanlılara sığınacak, bundan sonra Yunanlılar için
çalışacaklardır. Yoktan var edilmiş ordunun 'hıyanete ve düşmana karşı' kazandığı bu ikiz başarınıniç ve dış etkisi çok büyük olur. isyanlar son bulur. Halkın orduya ve Meclis'e desteği artar. Milli
iktidar daha da güçlenir. Ankara'da aylardır açık kapalı devam eden tartışmalar son bulur ve Meclis,
anayasa tasarısını kabul eder. Tasarıdaki bir hüküm, doğrudan rejimle ilgilidir, saltanatçıları ve
halifecileri telaşlandırır ama her vakti gelmiş düşünce gibi onu da durdurmak artık mümkün değildir,
anayasada yerini alır:
 
"Egemenlik, kayıtsız ve şartsız milletindir!" 26
 
Bu hüküm milleti, Allah'ın gölgesi olarak nitelenen padişahın kulu olmaktan çıkarıp devletin sahibi
ve yurttaş yapıyor, laikliğin temelini atıyordu. 27
 
Halkın büyük çoğunluğu yüzünü, meclisi, anayasası, hükümeti, ordusu olan ve işgalcilerle savaşan
Ankara'ya dönecek, istiklal ordusunu gittikçe artan bir azimle destekleyecektir.28
 
Vahidettin
 
Tevfik Paşa
 
Ali Kemal
 
Uygulanmasının zor olacağı anlaşılan Sevr Antlaşması'nın biraz yumuşatılması için Londra'da
toplanacak konferansa, silahını konuşturmaya başlayan Ankara'nın temsilcileri de çağrılır.
 
Son dönem Osmanlı aydınlarının kişiliksizliğinin, teslimiyetçiliğinin ve Batı karşısında duyduğu
aşağılık duygusunun mükemmel bir örneği olan Ali Kemal Londra Konferansı öncesinde şöyle
yazacaktır:
 
"Avrupa ile başa çıkmayı, yüzyıllardan beri Asya'nın hangi kavmi başarabildi ki biz başarabilelim?"
 
Ayrıca gazetesinde, Yunanlılara sığınarak onlar adına propaganda yapmayı kabul eden Ethem'in
İzmir'de verdiği bir demeci de yayımlar. Et-hem şöyle demektedir: "M. Kemal, Yunan ordusunun hızlı
bir taarruzuna bir dakika bile dayanamaz!"
 
Ethem bu cümleyle, yalnız kendi beklentisini değil, hanedanın, çıkarı hanedana ve bu çürümüş düzene
bağlı olanların, işbirlikçilerin, gafillerin, hainlerin ve elbette işgalcilerin hayalini de dile getirmiş
oluyordu.
 
Konferansın ilk oturumunda Tevfik Paşa kısa bir konuşma yaparak İstanbul'un görüşlerini açıklar.
Ankara sözcüsünün parlak konuşması çok takdir toplar. Ama konferans, İngiliz entrikasının şaheser
bir örneği olarak devam edecektir.29
 
Türklerin Sovyetlerle görüşmelere başlamasından huzursuzlanan Lloyd George, yeni Yunan
hükümetinin savaşı sürdürmeye çok hevesli olduğunu görünce, Yunan ordusuna yeşil ışık yakar.
 
Atina ve Ankara temsilcilerine, hükümetleriyle yeniden temas etmeleri için 25 gün süre tanınarakkonferansa ara verilir.
 
Taşhan ve bugünkü Ulus meydanı
 
Londra'da bulunan Dışişleri Bakanı Bekir Sami Bey, Fransızlarla barışı sağlayacağını sandığı gizli
bir anlaşma imzalar ve anlaşmayı Ankara'ya yollar.
 
Bunu öğrenen Yunan hükümeti, Türk-Fransız anlaşması kesinleşirse, Türklerin, Çukurova'daki iki
tümenli İkinci Kolordu'yu Batı Cephesine kaydırmasından korkacaktır. Erken davranmak için General
Papulas'a hemen harekete geçmesi için emir verir. Oysa Büyük Millet Meclisi, Fransızlarla yapılan
anlaşmayı, Milli Ant'a ve tam istiklal anlayışına aykırı bulacak ve askeri yararını bir yana bırakarak
reddedecektir.
 
Bu günlerde Türk-Sovyet görüşmeleri sonuçlanır ve Moskova'da dostluk antlaşması imzalanır. Bu
antlaşmayla Sovyetler, güney sınırlarını güven altına alırlar. İstanbul ve Çanakkale boğazlarının
İngilizlerin elinde kalmaması için de yeni Türk ordusuna silah ve cephane yardımı yapmayı ve yılda
10 milyon ruble vermeyi kabul ederler.30
 
General Papulas 22 Mart 1921 günü orduya bir mesaj yayımlar:
 
"Asker!
 
Düşman, Yunan İyonyasına ayak bastığınızdan beri yenip kovaladığınız düşmandır1. Hızınız
karşısında kaçıyor! Bu barbar zulmün son kalıntılarını yok edip Yunan uygarlığının kurucuları olunuz!
 
Sizi yeni bir zafere çağırıyorum!"
 
Yunan ordusu, temsilciler dönüş yolundayken, 23 Mart sabahı, saat 07.00'de, Eskişehir ve Afyon'a
doğru, iki koldan taarruza geçer.
 
İstanbul'da üslenen Yunan donanması da, İstanbul'dan ve Rusya'dan Anadolu'ya silah ve malzeme
kaçırılmasını ve yollanmasını önlemek için, Karadeniz kıyılarını abluka altına almak amacıyla
Karadeniz'e açılır.
 
Böylece Londra Konferansı, sonuçlanmadan tarihe gömülür.
 
Genel bir taarruzla düşmanı yok edebilecek gücü kazanıncaya kadar stratejik savunmada kalmayı
kararlaştırmış olan Ankara, bu savaşta şu çok sade ve cüretli planı uygulayacaktır: Düşmanın güney
koluna karşı oyalama savaşı verilerek ordunun büyük kısmını, kuzeydeki kol karşısında (İnönü'de)
toplayıp düşmanı yenmek, daha sonra katılması mümkün olan bütün kuvvetlerle düşmanın güney
koluna (Dumlupınar-Af-yon) dönmek.
 
Uşak'tan yola çıkan General Kondulis komutasındaki Birinci Yunan Kolordusu, Dumlupınar
mevziindeki Türk Tümenini geri atarak ilerler, 26 Martta Afyon'a girer.
 Türk komuta kurulu, bu kesimdeki yenilgiye bakmaksızın, bu cepheden iki piyade tümenini kuzeye
kaydırır. Meclis Muhafız Taburunu ve Ankara'ya ulaşmış olan 5. Kafkas Tümeni'ni de demiryoluyla
İnönü'ye yollar.
 
Bursa'dan ilerleyen General Vlahopulos komutasındaki Üçüncü Yunan Kolordusu, İnönü mevzileri
önünde, çok sert ve büyük bir direnişle karşılaşır. Eskişehir'deki demiryolu tamirhanesinde,
Anadolu'ya geçip işbaşı etmiş imalat-ı harbiye subay ve ustalarının çalışır hale getirdikleri 150
mm.lik sekiz ağır top, Yunanlıları dehşete düşürür. Türk askeri bu kez daha kararlıdır. Süngüsü
olmayanlar tüfeğinin dipçiği, küreği, çıplak yumruğu ile dövüşürler. Mesela 3. Alayın 3. Tabur'unun
bütün bölük komutanları şehit düşer. Tümen komutanları bile ileri hatlara kadar gelirler; Albay
(Deli) Halit Karsıalan yaralanır.
 
Kızgın savaş ileri-geri dalgalanmalarla sürmektedir.
 
Batı Cephesi Komutanı İsmet Paşa, heyecan içinde savaşı izleyen Ankara'ya, sağ kanat birliklerini
karşı taarruza kaldıracağını bildirir.
 
Birinci Kitap Yunan Büyük Taarruzu
 
Birinci Bölüm
 
Kütahya-Eskişehir Savaşına Hazırlık
 
1 Nisan 1921 - 9 Temmuz 1921
 
1 NİSAN 1921 Cuma günü, Keçiören'de, şimdi Meteoroloji Genel Müdürlüğü olan eski Ziraat Okulu
binasına yerleşmiş Genelkurmay karargâhının ikinci katındaki genişçe odada, harita serili bir masanın
başında, M. Kemal ve Fevzi Çakmak Paşalar, konuşmadan oturuyorlardı. Yalnız M. Kemal Paşa'nın
iri taneli kehribar tespihinin tekdüze şaklaması duyulmaktaydı.
 
Saat 17.00'ydi.
 
Sağ kanadını taarruza kaldıracağını bildirmiş olan İsmet Paşa ile öğleden beri bağlantı
kurulamıyordu.1
 
m
 
ANADOLU AJANSI, camilere, kahvelere her gün tek sayfalık bültenler asarak olup bitenleri halka
duyurmaktaydı. O gün hiçbir bülten asılmayınca, meraklanan Ankaralı esnaf ve zanaatkarlar,
dükkânlarını, küçük atölyelerini erkenden kapatıp bugünkü Ulus meydanındaki küçük Meclis
binasının önünde toplandılar. Gittikçe çoğalıyor ve sessizce cepheden haber bekliyorlardı. Adana
Milletvekili Zamir [Damar] Arıkoğlu, kalabalığı telaş içinde yararak Meclis'e girdi.
 
Kütahya - Eskişehir Savaşına Hazırlık 31
 KOMİSYON odaları ve koridor, kalpaklı, fesli, sarıklı milletvekilleri ile doluydu. Zamir Bey ilk
rastladığına sordu:
 
"Hâlâ bir haber yok mu?"
 
"Yok."
 
Antalya Milletvekili Rasih Kaplan Hoca, "Konferans sona ermemişti ki birader, ara verilmişti.." diye
söyleniyordu, "..bu Yunan taarruzunun anlamı neydi?"
 
Siyah kalpaklı, avcı ceketli, iri kıyım bir genç, Manisa Milletvekili Mustafa Necati Bey, "Ne
olacak.." dedi, "..bizi konferansla uyutup gafil avlamak istediler."
 
"Ama buna diplomasi değil, sahtekârlık derler!"
 
Konya Milletvekili Musa Kâzım Efendi, beyaz sakalını sıvazladı:
 
"Ordumuz direnebiliyorsa, mesele yok. Batının bu oyununu da boşa çıkarırız."
 
BU SIRADA görevden dönen çift kanatlı bir keşif uçağı, Eskişehir/ Muttalip havaalanına
yaklaşmaktaydı. Alan, uçak hangarları, pilot okulu ve geniş tamirhanesiyle birinci sınıf bir
havaalanıydı. 2
 
Uçak Bölüğü Komutanı Yüzbaşı Fazıl, makinist Eşref Koşman ve görevliler, yaklaşan uçağı içleri
giderek izliyorlardı. Çünkü ellerindeki son işe yarar uçak buydu. Eşref inledi:
 
"Eyvah, bu da arızalanmış."
 
Uçak arkasında siyah bir duman bırakarak toprak piste indi, sıçrayarak ilerleyip durdu. Koştular.
Pilot Vecihi Hürkuş ve gözlemci Basri, yıldırım gibi uçaktan aşağı atladılar. İkisi de savaş heyecanı
içindeydi. Vecihi, "Uçağı çabuk hazırlayın.." diye haykırdı, "..bomba yükleyin, tüfeğe şerit takın!
Çabuk, çabuk, çabuk."
 
Fazıl'a döndü:
 
"..Hava kararmadan bir çıkış daha yapsak iyi olacak."
 
"Durum nasıl?"
 
Vecihi tam savaşın gidişi hakkında bilgi verecekti ki uçağı kontrol eden makinist acıyla, "Vecihi
Bey.." diye seslendi, baktılar, makinistin eli yağ içindeydi, "..bunun yağ deposu delinmiş."
 
"Değiştirin! Ama çok çabuk olun!"
 
"Yedek depo yok ki." 3 
"Öyleyse bunu tamir edin! Bir şey yapın! Haydi!" Makinist kıvrandı:
 
"Sökmesi, taniiri, yerine takması saatler alır." Vecihi, gözleminden yaş fışkırarak, başlığını ve rüzgâr
gözlüğünü yere çarptı:
 
"Lanet olsun yoksulluğa!"
 
BİR YUNAN avcı uçağı ilerleyen Türk birliklerinin üzerine makineli tüfeğiyle ateş yağdırmaya
başlamıştı. Hücuma kalkmış bir takımın önünde koşan teğmen, birden sendeleyip düştü. Teğmenin
düştüğünü gören erler hemen yere yattılar. Takım çavuşu sürünerek sokuldu:
 
"Komutanım?"
 
Teğmen boynundan vurulmuştu. Zorlukla, "Durma.." diye fısıldadı, "takımı hücuma kaldır. Hemen!
Haydi!"
 
Her kelimede yarasından yeni bir kan dalgası boşanıyordu. Çavuş, gözlerinden yaş akarak ayağa
fırladı. Olanca sesiyle haykırarak, takımı yeniden hücuma kaldırdı. Erler doğruldular ve koşarak
savaş sisine karıştılar. Taşlı arazi çarıklarının altını erittiği için çoğu yalınayaktı.
 
Bir top mermisi patladı. Fışkıran gevrek bahar toprağı, sönen Teğmenin üzerini örttü.
 
ANKARA'da, Genelkurmay'ın telgraf odasındaki tıraşı uzamış subaylar, kan oturmuş gözlerini Batı
Cephesi karargâhına bağlı manipleye dikmiş bekliyorlardı. Derin sessizlik içinde birinin ayak sesleri
duyuldu, kapı yavaşça aralandı. İsteksizce başlarını çevirdiler. Gelen Meclis Başkanlığı Yaveri
Yüzbaşı Salih Bozok'tu.
 
"Paşalar merakta. Hâlâ bağlantı yok mu?"
 
Maniple başındaki astsubay başını ümitsizce iki yana salladı. Salih Bey kapıyı yavaşça kapatıp
çekildi.
 
Genelkurmay Başkanlığı
 
MECLİS'te de bazılarına ümitsizlik çökmüştü. Bir milletvekili, "Bu iş çetelerle yürümez dedik,
hepsini dağıttık.." dedi kaygıyla, "..ordu başarılı olmazsa, korkarım bu iş burada biter."
 
Gümüşhane Milletvekili Hasan Fehmi Ataç içerledi:
 
"Ne münasebet! Bir muharebe kaybedilmekle harp biter mi?"
 
Erzurum Milletvekili Celalettin Arif Bey, çevresindekilere, "Bence, Londra Konferansı'nda, biraz
esnek davranmalıydık.." diyordu, "..eğer yenilirsek, yeni önerleri de geri alır bu adamlar."
 Mustafa Necati çok sinirlendi:
 
"Onlar öneri değildi ki beyefendi, sadakaydı. Geri alsınlar!"
 
Celalettin Arif Bey son Osmanlı Meclisinin Başkanıydı. Millet Meclisi'nin de kendisini başkan
seçmesini beklemiş, yerine M. Kemal seçilince sinirli ve alıngan olmuştu. Mustafa Necati'yi, "Ödün
vermeden, uzlaşma olmaz delikanlı" diye tersledi.
 
"İstiklalden ödün verilir mi beyefendi? Siz bugün Artin Kemal gibi konuşuyorsunuz!"
 
Celalettin Arif, gazeteci Artin Kemal'e benzetilmesine çok içerledi. Morardı. Bir olay çıkacağını
sezenler araya girdiler. Öbekten uzaklaştırılırken, dayanamayıp geri döndü, M. Necati'ye, "Seni
affetmeyeceğim!" diye bağırdı.
 
Balıkesir Milletvekili Albay Kâzım Özalp'in sabrı tükenmişti, Genelkurmay'a telefon etmek için
Başkanlık odasına daldı. Arkasından bazı milletvekilleri de odaya doluştular. Telefona sarıldı:
 
"Hâlâ haber yok mu?.. Peki. Öyle mi? Yapma!.. Anladım, geliyorum."
 
Kâzım Bey telefonu kapadı.
 
"Ne olmuş? Ne diyorlar?"
 
Zamir (Damar) Arıkoğlu Mustafa Necati Bey Kâzım Özalp
 
"İsmet Paşa ile bağlantı kurulamıyormuş. Onlar da haber bekliyorlar."
 
Yüzü asılmıştı. Kalabalığı yarıp dışarı çıktı. Arkasından Gaziantep Milletvekili Yasin Kutluğ da
seğirtti. Kapının önünde kolundan yakaladı:
 
"Dur hele. Sen bizden bir şey sakladın. Neydi o?"
 
Kâzım Özalp, alçak sesle, "Bir tümen komutanımız daha yaralanmış" dedi.
 
"Kim?"
 
"Albay Kemalettin Sami Bey."
 
"Bu ikinci. Ne arıyor bu komutanlar ateş hattında yahu? Demek savaş pek kıyasıya oluyor Kâzım
Bey!"
 
Öyle olmalıydı.
 
Cephe Komutanlığı'nın sessiz kalması Kâzım Özalp'in içine kurt düşürmüştü. Meclis'ten fırladı. Az
ilerde faytonlar bekliyordu. İki atlı bir faytona atladı. 
"Haydi, çabuk! Keçiören'e, Genelkurmay'a! Çok çabuk ama!"
 
"Başüstüne beyim."
 
Kâzım Bey'in heyecanı arabacıya da bulaştı. Kırbacını telaşla şaklattı:
 
"Haydi çocuklar!"
 
Atlar ileri atıldılar.
 
TÜRK KUVVETLERİNİN Kars'ı Ermenilerden geri almasını eleştiren yazısından beri halkın bir
Ermeni adı olan Artin adını ekleyerek Artin Kemal diye andığı yazar Ali Kemal İstanbul'da, Peyam-ı
Sabah gazetesindeki geniş odasında, ortağı Ermeni Mihran ve misafirleriyle çene çalıyordu.
 
Sarışın, gürbüz, yarı alafranga, yarı alaturka, kendine özgü bir insandı. O günkü başyazısını öven
tombul misafirine neşeyle, "An-kara'dakiler yine köpürecekler.." dedi, ünlü kahkahasını attı, sonra da
ekledi: "..Haydutların işi gücü savaş. Siyasetten zerre kadar anladıkları yok. Ellerinde derme çatma
bir ordu, birkaç tane de düzme kahraman, dövüşüp duruyorlar. Hükümet ölçmüş biçmiş, uygun
görmüş, Sevr Antlaşması'nı imzalamış. Size ne oluyor a zirzoplar? Beyhude yere kan dökmenin âlemi
var mı? Öğrendiğime göre, Londra'da da, çocuk gibi, 'İzmir'i isteriz, Edirne'yi isteriz, Adana'yı
isteriz', hatta 'tam istiklal isteriz' diye tutturmuşlar."
 
Misafirleri şaşakaldılar:
 
"Yok canım?"
 
Mihran, "Bunlar çılgın" diye söylendi. Ali Kemal, bu nitelemeyi pek sevdi:
 
"Tabii canım! Çılgın olmasalar, sanki cihan savaşını biz kazanmışız gibi koskoca Lloyd George'a
barış şartlarını dikte etmeye yel-tenirler miydi? Ne demiş Arap, 'elhükmü limen galebe  ̂galibin
dediği olur! İşte bu kadar. Bu kavrayışta, bu bilgide, bu çapta adamlar, değil devleti, ufak bir aşireti
bile idare edemezler! Edebilseler, Yunan ordusu şimdi Eskişehir yolunda olur muydu?" 4
 
Birer kahve daha söyledi.
 
ATİNA'da çıkan Katimerini gazetesi yazarlarından Hristos Ni-colopulos da tıpkı Ali Kemal gibi,
Yunan ordusunun, Türk direnişini kırarak Eskişehir'e yürüdüğünü sanmaktaydı. Daktilo makinesini
ça-tırdatarak yazısına devam etti:
 
"..Güney kesiminde, Afyon'u daha ilk gün ele geçirmiştik. Ordu karargâhından alınan haberlere göre,
kuzeyde de Eskişehir'e doğru ilerliyoruz. İngiliz Başbakanı Lloyd George, 'Yunan ordusu, M. Kemal
kuvvetlerini yenecektir' demişti. Ordumuz bu zaferle yalnız Lloyd George'u doğrulamakla kalmıyor..."
 
Gittikçe yaklaşan bir uğultu duyuluyordu. Birkaç kişi pencerele-ı e koştu. Dikkati dağılanNicolopulos yazmayı kesip sesledi:
 
"Ne var, ne oluyor?"
 
"Lloyd George lehine gösteri yapıyorlar."
 
Nikolopulos da yerinden kalkıp pencereden baktı. Binlerce Atinalı, sevinç içinde Omonia meydanına
akıyor ve Yunanlıların koruyucu meleği Lloyd George'u yüceltiyordu:
 
"Zito Georgis! Zito Georgis!" (Yaşasın George!)
 
O SAATTE Londra'da iç karartan bir hava vardı ama uyarılara rağmen siyasi kudretini Yunanlılar
yararına kullanan İngiltere Başbakanı Lloyd George'un yüzü parlıyordu. Anadolu'dan iyi haberler
almıştı. Çay getiren sekreteri ve gizli sevgilisi Miss Frances Steven-son'a, "öyle sanıyorum ki.." dedi
neşeyle, "..birkaç gün sonra, şu asi Mustafa Kemal ile birlikte Türkiye sorunu da tarihe gömülecek."
 
İmparatorluk Genelkurmay Başkanı Mareşal Wilson'un nasıl mahcup olacağını düşünerek gülümsedi.
Bu dik kafalı ve kalın kabuklu asker, Yunan ordusunun Türkleri yenemeyeceğini ileri sürmekteydi.
 
Pöh!
 
Yeniyordu işte!
 
OYSA DURUM, Ali Kemal'in, Nicolopulos'un ve Lloyd George'un tahminlerinin ve ümitlerinin tam
tersine gelişmekteydi.
 
61. Tümen savaş idare yerine gelmiş olan Batı Cephesi Komutanı İsmet Paşa, sağ kanat birliklerinin,
düşmanı tutunduğu son mevzi-lerden de söküp atan taarruzunun sonunu izlemekteydi. Akşam pusu
içinde geri çekilen düşman kollarının kaldırdığı kalın toz bulutları, batı güneşinin ışığında kaynaşarak
göğe yükseliyor, savaş uğultusu ağır ağır uzaklaşıyordu.
 
Savaşın İnönü kesimindeki bölümü Türklerin üstünlüğüyle sona ermişti.
 
Kendisinden başka hiç kimsenin duyamayacağı derin bir mutluluk içinde bir taşın üstüne oturdu,
Genelkurmay'a yollayacağı telgrafı yazmaya koyuldu.
 
AĞIZLARINDAN köpükler dökülen atlar Genelkurmay binasının önünde durdular. Meraklanan
nöbetçi subay dışarı çıktı. Faytondan atlayan Kâzım Özalp'i tanıyınca selam durdu.
 
"Bir haber geldi mi?"
 
"Hayır efendim."
 
"İnşallah bir aksilik yoktur."
 İçeri girdi. Alt kattaki büyük salon, derme çatma tahta duvarlarla küçücük odalara bölünmüştü.
Sadece bütün hareketlerin haritaya işlendiği ve savaşın izlendiği harekât odası büyüktü. Türkiye
Büyük Millet Meclisi'nin Genelkurmay örgütü bu kadardı.
 
Harekât Şubesi Müdürü Yarbay Salih Omurtak'ın küçük odasının kapısı açıktı.
 
"Salih Bey!"
 
Yarbay Salih, Kâzım Özalp'i görünce ayağa zıpladı:
 
"Hoş geldiniz."
 
"Ne haber?"
 
"Bekliyoruz."
 
Oturdular. İkisinin canı da konuşmak istemiyordu. İyi bir haber için sağ kollarını vermeye hazır,
sustular. Bir zaman sonra telgraf odasındaki astsubayın haykırışı duyuldu:
 
"Cephe arıyor!"
 
Herkes deli gibi odaya koştu. Ama maniple birkaç kez tıkırdayıp susmuştu. Astsubay yalvarıyordu:
 
"Durma aslanım, ne olur durma!"
 
Maniple yeniden tıkırdamaya başladı. Herkes soluğunu tuttu. Cephe Karargâhının telgrafçısı,
manipleyi santur çalar gibi keyifle tıkırdatarak Batı Cephesi Komutanı İsmet Paşa'nın telgrafını
geçmeye başladı:
 
"Saat 18.30'da Metristepe'den gördüğüm vaziyet: Gündüzbey kuzeyinde, sabahtan beri direnen ve
artçı olması muhtemel bulunan bir düşman birliği, sağ kanat grubunun taarruzuyla düzensiz olarak geri
çekiliyor. Yakından takip ediliyor. Bozüyük yanıyor. Düşman, binlerce ölüsüyle dolu savaş alanını,
silahlarımıza terk etmiştir. Batı Cephesi Komutanı İsmet."
 
"Heeeeyü!"
 
Genelkurmay'da ne rütbe farkı kaldı, ne resmiyet. Herkes sarmaş dolaş oldu.
 
Albay Kâzım telefona koştu.
 
KZIM ÖZALP'ın verdiği haber üzerine, Meclis'te de yer yerinden oynadı. Sevinçten kimi ağlıyor,
kimi kahkaha atıyordu. Bu kargaşalık içinde Celalettin Arif ile Mustafa Necati Beyler göz göze
geldiler, bir an kararsız kaldılar, sonra koştular ve kucaklaştılar. Yasin Kut-luğ dışarı fırladı.
Pencerelerden yansıyan gaz lambalarının ışığının altında bekleyen Ankaralılar dalgalandılar. Kapının
önüne çıkan çelimsiz milletvekilinin gür sesi yankılandı: 
"Zafer biziiiiiiiiim! Kazandııııuıık! Yunanlılar çekiliyor!.." Aşka gelen biri silahını ateşledi. Bunu,
uzaktaki bir başka silah sesi izledi. Biraz sonra Meclis'in önü sevinçten deliye dönmüş meşa-leli,
fenerli insanlarla dolacak, karanlık meydan gündüz gibi aydınlanacaktı.
 
İŞGAL GÜÇLERİNİN bir türlü yerini bulamadığı İstanbul gizli telgraf merkezi, Büyük Postane'nin
bodrumundan, daha güvenli olduğu için Telgraf Şefi İhsan Pere'nin Zeyrek'teki eski, ahşap evinin çatı
katına alınmıştı. 5 Telgrafçılar aileleri ile birlikte alt katlardaki odalarda kalıyor ve dikkati
çekmeden yaşamaya çalışıyorlardı. Gündüzleri İngiliz denetimi altındaki telgrafhaneye gidip resmi
işlerini yapıyor, gece olunca nöbetleşe çatı katına çıkıp sabaha kadar İstanbul ile Ankara arasındaki
gizli haberleşmeyi sağlıyorlardı. Sabah olur olmaz, haberleşme kesiliyor ve içlerinden biri, erkenden
işe gider gibi evden çıkıp mesajları yerlerine ulaştırıyordu. Yakalanırlarsa, işgal kuvvetlerinin
emirlerini çiğnedikleri için idam edileceklerini bilmekteydiler.6
 
Ankara, zafer haberini geçmeye başlayınca, nöbetçi telgrafçı yeri tekmeleyerek arkadaşlarını yukarı
çağırdı. Ezik telgrafçılar, maniplenin her vuruşunda, biraz daha silkindiler, doğruldular, sonunda
gururla dikildiler.
 
Bu haber sabaha kadar bekletilemezdi. İçlerinden biri, müjdeyi ilgili yerlere ve gazetelere duyurmak
için sokağa fırladı.
 
İSTANBUL'un ünlü oteli Pera Palas'ın yemek salonu, o gece de tıklım tıklımdı. Rum müşteriler,
Yunanlı şarkıcının söylediği güzel şarkıya eşlik ediyorlardı. Duvar kenarındaki bir masada,
işgalcilerin şiddetli baskılarına rağmen harıl harıl milli orduya hizmet eden iki de Türk oturuyordu.
Bunlar Muharip adlı gizli örgütün başkanı Kurmay Binbaşı Ekrem Baydar ile haber alma kolu
başkanı Kurmay Yüzbaşı Seyfı Akkoç'tu. İkisi de sivil giyinmişti. Başları açıktı. Gözleri kapıdaydı.
Anadolu'ya silah ve mühimmat satmak isteyen Fransız bankacı Mösyö Marcel Savoie ile
buluşacaklardı. Kapıdan Marcel Savoie yerine, otelin mareşal kılıklı, palabıyıklı Rum kapıcısı girdi,
ilk masaya eğildi ve bir şey söyledi. Masadakiler darbe yemiş gibi sarsıldılar. Haber masadan
masaya yayıldıkça, şarkıya katılanlar susmaya başladılar. Sonunda güzel şarkıcı da bir felaket
olduğunu sezerek şarkıyı kesti. Bir İngiliz subayı telefona koştu. Ekrem ile Seyfı dikkat kesilmişlerdi.
 
Haberi duyup da sokağa dökülmüş heyecanlı Türklerin söylediği bir marş, yavaş yavaş sessizliği
dağıtmaya başladı:
 
İzmir'in dağlarında çiçekler açar
 
Altın güneş orda sırmalar saçar
 
Bozulmuş düşmanlar yel gibi kaçar..
 
Heyecanla otelin holüne çıkıp, camdan caddeye baktılar.
 
Yüzlerce Türk, ellerinde bayraklar ve tutuşturulmuş bükülü kâğıtlar, Pera Palas'ın önünden geçerek
Tepebaşı'ndaki İngiliz Elçiliğine doğru yürüyordu. 
Kader böyle imiş ey şanlı paşa
 
Yaşa Mustafa Kemal Paşa yaşa...
 
İşgal kuvvetlerinin devriye kolları, kalabalığı susturmak ve dağıtmak için harekete geçti. Türklerin
birdenbire neden coştuklarını öğrenince, hepsinin neşesi kaçacaktı.
 
Bu güzel şehirde görev yapmak, keyifli bir tatil olmaktan çıkıyordu galiba.
 
Akşam gazetesine telefon ederek haberi öğrenen Ekrem Bey, Yüzbaşı Seyfi'ye, "Yarın.." diye
fısıldadı, "..Lloyd George'un yüzünü görmek isterdim."
 
HABER Londra'ya sabah ulaştı ve Lloyd George öfkeden deliye döndü. Bu talihsiz anda ziyaretine
gelen eski gazeteci ve konsolos, şimdi İyonya Bankası'nın Başkanı Yunan asıllı Sir John Stavridis'e
ağzına geleni söyledi. "Artık bir Yunanlının fotoğrafını bile görmek istemiyorum.." diye bağırıyordu,
"..Temsilcileriniz bana zafer için güvence vermişti. Kendi askeri danışmanlarıma değil, sizin hayalci
subaylarınıza inandım. Ama az önce öğrendim ki o kadar güvendiğim Yunan ordusu üç ay içinde
ikinci kez yenilmiş. Bu başarısızlığın beni nasıl bir çıkmaza soktuğunu anlayabilirsiniz.
Hâkimiyetimiz altında her ülkedekinden çok Müslüman var. Bir Türk zaferi hepsinde bağımsızlık
hevesi uyandırabilir. Dağılmamak için M. Kemal'i mutlaka ezmek zorundayız. Bunun için Yunan
ordusuna güveniyordum. Hükümetim o orduyu donatmış, ayrıca da 16 milyon sterlin yardım
yapmıştı." 7
 
Yunan burjuvazisini İngiliz burjuvazisine bağlayan zarif köprülerden biri olan Sir John Stavridis'in
yenilgiden haberi yoktu.
 
Donup kaldı.
 
YENİLGİYE Ordu Komutanı Korgeneral Papulas da inanmakta zorluk çekiyordu. Üçüncü Yunan
Kolordusu'nun karargâh olarak kullandığı Bursa Anadolu Oteli'nde, ordu kurmay kurulu ile yaptığı
toplantının sonunda, Türkleri ezebilmek için, daha fazla güçlenmelerine fırsat vermeden, takviye alıp
hemen ve yeniden taarruza geçmek gerektiğine karar verdi.
 
Kurmaylarını, düzensiz çekilişin yarattığı karmaşık sorunlarla baş başa bırakarak, hükümete
yollayacağı raporu yazmak için odasına kapandı.
 
Yunan ordusu yakarak yıkarak geri çekilmekteydi. 8
 
METRİS TEPE apaydınlıktı. Sabahleyin şehitlerini toprağa veren 4. Tümen, gece de zaferi kutlamak
için toplanmıştı.
 
Flamalar, öbek öbek yanan büyük ateşlerin oynak ışığında çırpınıyor, pilav ve fasulye kazanları
kaynıyordu. Yoksul tümen, çember halinde dizilmişti. Erlerin üstünde mintanlar, yelekler, biri ötekine
benzemeyen askeri ceketler, altlarında ise rengârenk şalvarlar, poturlar vardı. Pek çoğunun çorabı,matarası, kütüklüğü, süngüsü, hatta çarığı yoktu. 9 Subayların da bir bölümü çarıklıydı, bazılarının
 
üniforması çadır bezindendi. Ama erler de, subaylar da, bütün donanımları tamammış gibi vakar
içinde, tümen komutanının konuşmasını beklemekteydiler.
 
Yarbay Nâzım Bey, kısa bir konuşma yaparak, Cephe Komutanının, gösterdiği olağanüstü
kahramanlık sebebiyle tümene takdirname yolladığını bildirdi, subay ve erlere teşekkür etti ve şenliği
başlattı.
 
Davul ve zurna sesleri yükseldi. İki gün önce cehennemi andıran Metris Tepe, bütün Anadolu gibi
bayram yerine döndü.10
 
ZAFER HABERİ İstanbul'a gökten bir müjde gibi inmiş, gazetelerin ilk sayfaları büyük resimler ve
zafer edebiyatı ile kaplanıp bezenmişti.
 
Laternalar ve 'zito zito Venizelos' şarkıları susmuştu.1Oa
 
Beyoğlu caddesindeki bazı Türk mağazaları vitrinlerini M. Kemal ve İsmet Paşaların resimleriyle
süslediler.
 
İstanbul yeniden Türkleşti.
 
MİLLETVEKİLLERİ ertesi gün, Meclisin önünde toplanan Ankaralıların alkışları arasında Meclise
girdiler. Milli Savunma Bakan-lığı'nın 1921 bütçesinin görüşülmesi, zafer neşesi içinde fazla uzun
sürmedi ve yaklaşık 45 milyon lira olarak kabul edildi.11 Verilen kısa bir aradan sonra Başkan
Vekili Dr. Adnan Adıvar, Bursa'nın düştüğü günden beri siyah bir örtü ile kaplı başkanlık kürsüsünde
yerini aldı, zile vurdu:
 
"Celse açılmıştır. Söz, Milli Savunma Bakanı Fevzi Paşa Hazret-lerinindir."
 
Uğultu kesildi.
 
Fevzi Paşa ön sıraya sıkışmış Bakanların arasından kalkıp, İkinci İnönü Savaşı hakkında bilgi vermek
üzere konuşma kürsüsüne geldi. İsmet Paşa cephede olduğu için, Genelkurmay Başkanlığı'na da
vekâlet ediyordu. Ankara'ya geldiğinden beri M. Kemal Paşaya büyük bağlılık göstermekteydi. Bu
yüzden adı muhalifler arasında 'kuzu pa-şa'ya çıkmıştı. Ama hiçbir siyasi grup ya da akım, bu kuzu
paşayı kendi yanına çekmeyi başaramıyordu.
 
Fevzi Paşa sık sık alkışlarla kesilen uzun konuşmasını şöyle bitirecekti:
 
"..Yunan ordusu Başkomutanı Papulas, İzmir'den Bursa'ya geldi, Vvr Antlaşması'nı Türklere zorla
kabul ettirmek amacıyla, alaylarını birbiri ardından taarruza kaldırdı. Kesin savaş İnönü mevzilerinde
oldu. Yunanlılar, Başkomutanlarının gözü önünde, fedakârlıklarını ispat ettiler. Çarpışmalar yedi gün,
yedi gece devam etti. Fakat bütün Hayretleri, yılmaz Türk safları önünde tamamiyle kırılmıştır.
Düşman t, ekiliyor ve kahraman süvarilerimiz düşmanı takip ediyor."12 
İNÖNÜ ile Eskişehir arasındaki Çukurhisar Köyü'nde, küçük l>ir evin odasında, İsmet Paşa da bu
saatte kurmayları ile toplantı halindeydi. İlk raporlara göre, Yunan ordusu ciddi kayıp vermiş ve çok
Kanimet bırakmıştı.
 
Mezit vadisi-İnegöl yoluyla parça parça Bursa'ya çekilmeye ça-lısan Yunan birlikleri, 'üzengisi ipten,
kılıcı tahtadan' ama gözü kara
 
I ürk süvarilerinin takibi altındaydılar. Birinci İnönü Savaşı sonunda dıışmanı takip edemeyen ordu
şimdi o çaresizliğin acısını çıkarıyor, süvariler yakaladıklarını tepeliyorlardı.
 
Hiç yoktan yola çıkarak bu noktaya gelmişlerdi. Bunun tadını çıkarırken, Binbaşı Cemil Taner, "Ama
haberleşme çok aksadı.." diyerek keyif kaçırdı, "..acele olarak telsize ihtiyacımız var efendim."
 
İsmet Paşa acıyla güldü:
 
"Acele ihtiyacımız olmayan ne var ki Cemil Bey?"
 
Bütün telsiz cihazlarının, İngilizlerin sıkı denetimi altında bulunan İstanbul'daki Selimiye Kışlası'nda
toplandığını bilmekteydi. Hiç
 
I1 midi olmadığı halde, Binbaşı Cemil'in ısrarı üzerine, İstanbul'daki Muharip adlı gizli örgüte, telsiz
cihazlarına da ihtiyaç duyulduğunun bildirilmesine razı oldu.
 
BU SIRADA İstanbul'da İkdam gazetesindeki odasında, Yakup Kadri Karaosmanoğlu başmakalesini
yazmaktaydı:
 
"..Bir yükselişin başlangıcındayız. Bir yücelme, bir yeniden doğuş, bir şafak! İsmet Paşa adındaki bir
serdarın kılıcı tarihi ikiye böldü. Dört beş günden beri bütün Doğu âlemi ve bütün Asya için yeni bir
devir açılmıştır.'.'
 
İdare Memuru Mahmut odaya daldı:
 
"Yakup Kadri Bey!"
 
"Evet?"
 
"Kızılay İkinci Başkanı Hamit Hasancan'dan bir duyuru geldi efendim."
 
Dikkati dağıldığı için canı sıkılan Yakup Kadri söylendi:
 
"İyi. Gerekeni yapınız."
 
"İstanbulluları, Anadolu mücahitlerine para yardımı yapmaya çağırıyor."
 Yakup Kadri toparlandı:
 
"Yok canım!"
 
"Bağışların Kızılay'a ya da gazetelere verilmesini istiyor."
 
Gözleri büyüdü:
 
"Oo.. İşgal kuvvetlerine bir çeşit meydan okuma bu. Öyleyse duyuruyu birinci sayfada yayımlayalım.
İstanbul'da doğru dürüst çalışan tek kurum Kızılay."
 
Kaleme yeni bir şevkle sarıldı:
 
"Geçen gün şehrimizde çıkan Rumca gazetelerden biri, 'Eskişehir önündeki bu kan deryasında, 'Doğu
meselesi' denilen ayıp artık tamamiyle boğulacaktır' diyordu. Bu gazete ne doğru söylemiş. Evet,
dediği çıktı, Eskişehir önündeki kan deryasında Doğu meselesi denilen ayıp tamamiyle boğuldu. Bu
kutsal kıta, yüzyıllarca süren bir uykudan sonra, ta göbeğinden sarsılıyor. Bütün mazlum milletler,
demirden ve çelikten zincirlerini kırıyor ve karanlık zindanlarından dışarıya boşanıyor!'13
 
YAKUP KADRİ yazısını bitirirken, Londra'da, Hindistan İşleri Bakanı Mr. Montagu, yardımcılarını
toplantıya çağırdı. Çünkü son Yunan taarruzu, İngiliz sömürgesi Hindistan'da öfkeyi doruğa çıkarmış,
Türk zaferi yeni kıpırdanmalara yol açmıştı.
 
1920 yılının son haftası içinde, Nagpur'da toplanan Hindistan Ulusal Kongresi'nde, Gandi'nin,
sömürgeci İngilizlerle her türlü işbirliğinden kaçınma önerisi görüşülmüş ve kabul edilmişti.
Gandi'nin boykot önerisinin gerekçeleri arasında, İngilizlerin Türkiye'ye adaletsiz davranması da yer
almaktaydı:
 
"Sevr (Sevres) Antlaşması'nın başyazarı olan Lloyd George hükümetiyle işbirliğine devam etmek,
Hindistanlılar için haksız ve ahıksızca bir davranıştır. Ne pahasına olursa olsun, bu şeytandan uzak
durmalıyız!"
 
Ayrıca, 70 milyon Hindistan Müslümanının lideri ve ilerde Pakistan devletini kuracak olan
Muhammet Ali Cinnah da, boykotu desteklediğini açıklayarak İngilizlerin durumunu daha
zorlaştırmıştı.
 
Uzun süren toplantı sonunda, Sevr Antlaşması'nın Türkler lehine yumuşatılması için Dışişleri
Bakanlığı'na bir muhtıra verilmesini kararlaştırdılar.14
 
Hindistan İngiltere'nin yumuşak karnıydı.
 
İSTANBUL'da iki saat önce akşam olmuştu. İngiliz Yüksek Komiseri Sir Harold Rumbold,
Tepebaşı'ndaki elçilik binasının ikinci katındaki şık döşenmiş odasında, Bekir Sami Bey yurtdışında
oldu-nu için Ankara'da Dışişleri Bakanlığı'na vekâlet eden Ahmet Muhtar Mollaoğlu'nun yolladığı
sert notayı okumaktaydı: 
"..Barış ümidi vererek Londra'da görüşmeye çağırdığınız halde, Konstantin'e de hücum emrini
verdiniz ve bizi en yalancı vaatlerle uyutmaya çalıştınız. Türk milleti ve kalben kendisiyle birlikte
olan bütün Müslümanlar, Londra hükümetinin bu hareketini asla unutmayacaklar; İngiltere
hükümetinin, ücretli köleleri olan Yunanlılar aracılığı ile yaptırdığı kıyım ve yıkımı, her zaman
hatırlayacaklardır. Siz kadınlarımızı, çocuklarımızı önce Venizelos'un, şimdi de Konstan-tin'in
sürülerine öldürterek, bize Batı emperyalizminin boyunduruğunu kabul ettirmeyi başaramayacaksınız
vesselam!"15
 
Rumbold, geçerli yazışma üslubuna tümden aykırı olan notanın yarattığı diplomatik dehşet
içindeyken, deneyli baş tercüman ve siyasi danışman Andrew Ryan sessizce içeri girdi:
 
"Efendim, lütfen dışarı bakar mısınız?"
 
Elçiliğin pencerelerinden, Sarayburnu'ndan Eyüp'e kadar asıl İstanbul görünüyordu. Her gün bu
saatlerde, karanlığa gömülmeye başlayan bezgin şehir, bugün ışıl ısıldı. Bütün minareler kandillerle
donanmıştı.
 
İşgal altındaki İstanbul, sessiz ama çok çarpıcı bir biçimde zaferi kutlamaktaydı.
 Sir Rumbold sevinçten titreyen binlerce kandile bakarak içini çekti. Türkler, topraklan üzerinde
güneş batmayan İngiliz İmparatorluğu'nun saygınlığına ve savaş sonrası siyasetine Yunanlıları yine
yenerek bir darbe daha indirmişlerdi.
 
İngiltere durumu düzeltecek bir hamle yapmak zorundaydı.
 
ERTESİ SABAH, savaşın güneydeki ikinci bölümü başladı. Güneydeki savaşı Refet Bele Paşa
yönetecekti. Birinci Yunan Kolordu-su'nu, iki hafta önce ele geçirdiği Dumlupınar mevziinden geri
atmak gerekiyordu. Doğuya karşı savunulması kolay bir doğal mevzi olan Dumlupınar'ın Yunanlıların
elinde kalması, Türkler açısından çok sakıncalıydı.
 
Birinci Yunan Kolordusu Komutanı General Kondulis de, bir kazaya uğramadan, hızla Dumlupınar'a
çekilerek bu doğal mevziyi elde tutmak istiyordu. Bu amaçla, Afyon'un doğusuna kadar ilerlemiş olan
2. Yunan Tümeni'ne, geri çekilmesi için emir verdi. Çekilme başlayınca, Afyon'un doğusunda, tetikte
bekleyen Albay Fahrettin Altay'ın iki tümenli kolordusu, 7/8 Nisan akşamı, kolayca Afyon'a girdi.
 
Batı Cephesinden hızla güneye kaydırılan üç tümen,16 Dumlupınar'ın 12 km. kuzeyindeki Altıntaş'ta
toplanmış, iki süvari tümeni de İnönü'den Kütahya'ya ulaşmıştı. Refet Paşa, bu durumdan
yararlanarak, Birinci Yunan Kolordusu'nu, ertesi sabah, bir meydan savaşına zorlamaya karar verdi.
 
O AKŞAM Yunan Kralı, sarayın Alman zevkiyle döşenmiş çalışma odasında, yenilginin daha da
çökerttiği yaşlı Başbakanı kabul etti.
 
Kalogeropulos, General Papulas'ın, 52.000 yeni asker ve en geç iki hafta içinde yeniden taarruza
geçmek için izin istediğini bildirerek söze başladı ve İnönü'de Üçüncü Kolordu'nun uğradığı kaybı
açıkladı:
 
"İlk saptamalara göre, 5.000 subay ve er, bir hayli de ganimet.17 Ordumuz güneyde de geri çekiliyor
efendim."
 
Kral sarsıldığını belli etmemeye çalışarak, sordu:
 
"Başlangıçta her şey iyi gidiyordu. Sizce nerede yanlış yaptık?"
 
Başbakan üzüntüyle, "Ankara'nın, yeni ordusunu, iki ay içinde İm kadar güçlendirebileceğini tahmin
edemedik.." dedi, başını kaldırdı, "..bu yenilginin sorumluluğunu taşıyan hükümetim, yerini daha
onerjik bir hükümete bırakmak istiyor efendim."
 
Hükümet daha iki ay önce kurulmuştu. Kral uzun bir sessizlikten sonra, "Kimi tavsiye edersiniz?"
diye sordu.
 
"Dimitrios Gunaris'i. Hırslı, zafere susamış ve size çok bağlı biridir."
 
SABAH İstanbullular, Kızılay'ın çağrısına uyarak para yardımı yapmak üzere gazetelerde sıraya
girdi. İleri gazetesinin dar idarehanesine sığmayanların büyük kısmı, dışarıda kalmıştı. 
Kaldırımın sonunda bir işgal devriyesi göründü. Düzenli adımlarla yaklaşmaya başladı. İşgal
askerlerine, her zaman kenara çekilerek yol veren İstanbullular, bu sefer kıllarını bile
kıpırdatmadılar. Devriye kolu, kalabalığın arasından geçmeyi göze alamadı, yola inerek geçip gitti.
 
İçerde, daha afyonu patlamamış olan huysuz idare memuru, bir deftere, söylene söylene, bağış
yapanın adını ve bağış miktarını yazıyordu.
 
"Kahveci Ali, 100 kuruş."
 
"Eskici Yusuf, 50 kuruş."
 
"Hallaç Asım, 75 kuruş."
 
"Bakkal Ahmet, 100 kuruş."
 
"Terlikçi Adem, 200 kuruş."
 
Sırada, küçük, cılız bir oğlan vardı. Bir önceki bağışçının çocuğu sanan memur, öfkeyle, yürüyüp yol
vermesi için işaret etti. Ama çocuk yürümedi, büyük bir ciddiyetle, bütün servetini çıplak masanın
üzerine bıraktı:
 
"Hasan, 5 kuruş."
 
Suratsız idare memurunun birdenbire gözleri doldu. Ağladığını göstermemek için yüzünü, kocaman
mendilinin arkasına saklayarak gürültü ile burnunu sildi.18
 
Kral Konstantin Başbakan Gunaris General Papulas
 
GUNARİS, Venizelos'un partisini hezimete uğratarak çoğunluğu kazanan Halkçı Parti'nin lideriydi.
Son hükümette Savaş Bakanı olarak bulunmuş, Londra Konferansı'na da katılmıştı.
 
Kraldan hükümet kurma teklifini alır almaz, 1920 yılının sonunda emekliliğini isteyerek ordudan
ayrılan tecrübeli General Metak-sas'la temas aradı. Maliye Bakanlığına getirilecek olan Protopapa-
dakis'in evinde buluştular. Gunaris, hemen konuya girdi ve Metak-sas'tan Başkomutanlığı üzerine
almasını istedi.
 
Silahlı politikası yüzünden Venizelos'la da anlaşmazlığa düşmüş ve bu yüzden sürgüne bile
gönderilmiş olan Metaksas, Yunan ordusunun başarı kazanacağına inanmayan belki de tek Yunanlıydı.
Teklifi ağırbaşlılıkla reddetti:
 
"Başarısızlık olasılığını halktan gizleyerek Başkomutanlığı kabul edersem onlara, benim hiç de
inanmadığım bir ümit vermiş olurum. Halkı aldatamam."
 
Protopapadakis, "Yüzde altmış başarı olasılığı da yok mu?" diye sordu. 
"Olsa, Başkomutanlığı kabul ederdim."
 
"Hiç olmazsa, ne kurtarabilirseniz onu kurtarmayı kabul edin."
 
Metaksas parladı:
 
"Siz benden zafer değil, başkalarının sorumluluğunu örtbas etmem için kendimi feda etmemi
istiyorsunuz. Bunu yapamam!"
 
Toplantı gece yarısı, bir sonuç vermeden dağıldı.19
 
REFET PAŞA, sabah erkenden, birliklerini harekete geçirmişti. İki süvari tümenini, Dumlupınar
mevziinin, dolayısıyla Birinci Yunan Kolordusu'nun arkasına düşmeleri için, Murat Dağı geçitlerin-ı
Icn Banaz'a inmek üzere yola çıkardı.
 
Bir piyade tümeni, Dumlupınar mevziinin sol kanadını tutan düşman alayına; bir başka piyade tümeni
ise, Yunan çekilişini korumakla görevli alaya hücum edecekti. 5. Kafkas Tümeni yedekte bekliyordu.
Takviye olarak yollanan iki tümen de yoldaydı.
 
Fahrettin Altay'ın kolordusu da Afyon'dan batıya doğru ilerlemeye başladı.
 
Birinci Yunan Kolordusu, kıskaca girmek üzereydi.
 
ÇEVİRME HAREKETİNİN geliştiği saatlerde, Ankara Öğret-Miım Okulu'nun konferans salonu
kadınlarla dolmaktaydı. Önde sık-ıım başlı, uzun mantolu, iskarpinli İstanbullular, onların arkasında
ırııgârenk çarşaflı, potinli, mest lastik giymiş, yüzleri açık Ankaralılar oturuyordu. En arkada ise,
köylü kadınlar. Ankaralı hanımlar, ilk defa böyle bir toplantıya katıldıkları için çok tedirgindiler.
Ama Hali-• I" Idip'e duydukları merak, çekingenliklerini bastırmıştı. Gözleri kapıda, hâlâ Halide
Edip'i bekliyordu.
 
O ise, sahnedeki masada yer alan Kızılay Kadınlar Kolunun Başkanı Zehra Müfit Hanım ile Belediye
Başkanı Kütükçüzade Ali Bey'in eşi Cazibe Hanım'ın arasında oturuyordu. Başkan Zehra Müfit
Hanım, toplantıyı kısa bir konuşma ile açarak sözü Halide Edip'e bıraktı.
 
Halide Edip, kimseyi umursamadan, erkeklerle çekişen, tartışan, yarış eden bu ufak tefek, iri gözlü,
beyaz tenli genç kadındı ha? Ana-aaav!
 
Halide Edip, "Hanımefendiler!" dedi, sesinde hafif bir heyecan titriyordu. Çok tutumlu olduklarını
duyduğu Ankaralı hanımları yardıma çağıracaktı.
 
"Tarih Türkü ateşle imtihan ediyor. Bu imtihandan, yalnız erkeklerimizin cesareti ile başarılı
çıkamayız. Artık biz kadınlar da bu ateşe yüzümüzü çevirmek, ellerimizi uzatmak zorundayız.
Ordumuzun hepimize ihtiyacı var.."
 Kadınların, büyük bir dikkatle dinlediğini fark edince, heyecanı azaldı, daha sakin bir sesle devam
etti:
 
"..Bir hafta önce Eskişehir'deydim. Gördüklerimden birini sizlere de anlatmak istiyorum. Uçakların
gövdesi ve kanatları, özel bir keten kumaşla kaplanırmış. Bulunamadığı için bizimkiler, kaput beziyle
kaplıyorlar. Özel yapıştırıcısı olmadığı için, kaput bezini uçakların gövdelerine, kanatlarına nal mıhı
ya da zamkla tutturuyorlar. Bezin gerginliği ve kayganlığı emayit denilen özel bir sıvı ile sağlanırmış.
Getirtemedikleri için beze, kaynatılmış patates kabuğu ve paça suyuna tutkal, kola karıştırarak
yaptıkları bir pelteyi sürüyorlar. Sonra da gözlerini bile kırpmadan bu uçaklara binip uçuyorlar.19a
 
Kardeşlerim!
 
Sizleri, milletinin şerefini ve namusunu canından aziz bilen bu genç ve yoksul orduya yardıma
çağırıyorum!"
 
Kısa bir sessizlikten sonra, kadınlar ağır ağır ayağa kalkmaya başladılar ve hiç konuşmadan
ilerlediler, masanın önünde sıraya girdiler. Masanın üstü parayla dolmaya başladı. Yanında para
olmayanlar, yüzüklerini, bileziklerini bırakıyordu. Gözleri görmeyen, beyaz başörtülü, yaşlı bir kadın
çevresinden yardım istedi:
 
"Bana ne olur Halide Hanım'ı bulun!"
 
Halide Edip bu yakaran sesi duymuştu, yaklaştı, "Benim, burda-yım!" dedi. Kadın eliyle okşayarak,
Halide Edip'in yüzünü içine sindirdi:
 
"Çamaşırcılık yaparak geçiniyorum, kızım. Bunu, zor günüm i(,in saklamıştım. Ama sözlerinden
anladım ki ordumuz benden dahazordaymış."
 
Göğsüne bastırdığı sol elini açtı, uzattı, yüzü gururla aydınlandı:
 
"Al bunu."
 
Derisi çatlamış avucunda bir lira vardı.
 
Halide Edip, gözlerinden yaş fışkırarak kadına sarıldı, "Ah anam.." ıledi içi titreyerek, "..bir kere
daha iman ettim. Kurtulacağız!"20
 
DIŞİŞLERİ BAKANI Lord Curzon, Montagu'nun muhtırasını küçümseyici bir gülüşle karşıladı.
Gereksiz bir telaştı bu. Dışişle-11 Bakanlığı gelişmeleri dikkate alarak yeni bir politika geliştirmişti
bile. İngiltere'nin, Türk-Yunan savaşında tarafsız kalacağı ilan edile-irk, kamuoyunun Anadolu'daki
savaşı bir Türk-Yunan savaşı olarak görmesi sağlanacaktı. Böylece İngiltere Yunan yenilgilerinden
dolayı yura almayacak, Hindistan Müslümanlarının hedefi olmaktan çıka-mk, olaya bir hakem gibi
yaklaşıyor görünecekti. Bu konum İngilte-ıc'yi daha da etkili yapardı.
 
Curzon, Bakanlık Müsteşarı William Tyrell'a, "Bu tavır Fransız-Itiı ı ve İtalyanları da memnunedecektir sanıyorum.." dedi, "..ama Sevr Aııtlaşması'nın esasları, 20 yıldan önce değiştirilemez.21
Sevr'in mimarı Mr. Lloyd George ise, onun ilham perisi de benim. Bu muhtırayı M-ddedeceğiz."
 
Bu açıklama Bakanlık Müsteşarını memnun etti. Sevr Antlaş-uıusı'nın kabulüyle Doğu sorunu
çözülmüşken, M. Kemal hareketi bu lıliyük projeyi baltalamıştı. Bu yüzden birçok Dışişleri mensubu
gibi m ılı» Ankara'yı affetmiyordu. Yüzünü buruşturarak, "Ankara temsilcili Bekir Sami, İtalyanlarla
da gizli görüşmeler yapmış" dedi.
 
Curzon belkemiğindeki arızadan dolayı giydiği çelik korse için-ılr neşeyle doğruldu:
 
"Oo! Demek onlara da yanaştı. Ben dik kafalı bir milliyetçi bekliyordum, uysal bir Ankara kedisi
çıktı.."
 
Güldü:
 
"..Mustafa Kemal de verdiğimizle yetinmeyi öğrenecektir."
 
Tunalı Hilmi bey Süreyya Yiğit Bekir Sami Kunduk
 
ANKARA'da, vakit geçirecek bir-iki kahveden başka yer olmadığı için yatılı milletvekilleri,
Öğretmen Okulu binasındaki Meclis yatakhanesinde erkenden toplanmışlardı. Kimi söküğünü dikip
çorabını yamıyor, kimi çay içip laflıyordu. Birkaçı mektup yazmaktaydı. 20 lirası da milli savunmaya
kesilen 100 lira aylıkla geçinebilmek için yemeklerini de aynı binadaki yemekhanede yiyorlardı.
Tabldot ucuzdu. Topal yatakhane hademesi, fazla gaz harcanmasın diye sadece iki lambayı yakmıştı.
 
Kapı gürültüyle açıldı, Kütahya Milletvekili Besim Atalay içeri girdi, loş yatakhanenin ortasına
kadar yürüdü, dik sesiyle bağırdı:
 
"Beyler.."
 
Takunyalılar, terlikliler, takkeliler, başı açıklar, sakallılar, sakalsızlar, bütün milletvekilleri
durdular.
 
"..Dışişleri Bakanlığı'ndan geliyorum."
 
Oturanlar, önemli bir haber olduğunu anlayarak ayağa kalktılar.
 
"..Bekir Sami Bey, İngilizlerle de, esir değişimi için bir sözleşme imzalamış."
 
Bir sevinç uğultusu yükseldi. Besim Atalay'ın çevresine üşüştüler. Manisa Milletvekili Süreyya
Yiğit, neşeyle "Bravo Bekir Sami'ye.." diye haykırdı, "..öyleyse Malta'daki bütün Türkler serbest
bırakılacak!"
 
Besim Bey soğuk bir sesle, "Hayır!" dedi.
 "Ya?"
 
"Biz elimizdeki bütün İngiliz esirlerini geri veriyoruz.."
 
"İngilizler?"
 
"..Onlar, yalnız uygun gördükleri Türkleri serbest bırakacaklar."
 
Süreyya Yiğit, "Böyle şey olmaz.." diye isyan etti, "..eşitliğe de aykırı bu, haysiyetimize de. Bekir
Sami iyice şaşırmış!"
 
Malta'daki kafa dengi arkadaşlarına bir an önce kavuşmak is-Iryen birkaç koyu İttihatçı, bu tepkiyi iyi
karşılamamıştı. İçlerinden biri, "Canım, ne koparsak kârdır" diye söylendi. Tunalı Hilmi Bey ya-
lnkhaneye gelmeden önce, içki yasağına rağmen harıl harıl çalışan I >.ıyko'nun dükkânına uğrayıp iki
kadeh parlatmıştı, köpürdü:
 
"Sen ne diyorsun efendi? İstiklal mücadelesi bu, ticaret değil!"
 
Beyaz sakallı, babacan bir milletvekili öne çıktı, "Çocuklar, Allah aşkına sakin olun!" diye yalvardı,
ortalık durulunca, düşüncesini >• ıMadı:
 
"Bana da öyle geliyor ki aşırı gidersek, bu işi sonuna vardırama-yı/ Bugün öğrendim, ordunun elinde
pek az ağrı kesici kalmış. An-ı ,tk büyük ameliyatlarda kullanıyor, öteki ameliyatları hissi iptal
etin.don yapıyorlarmış."218
 
Koyu bir sessizlik oldu.
 
MALTA VALİSİ Lord Plumer, 24 Martta Edirne Milletvekille-ıl I aik Kaltakkıran ve Şeref Aykut ile
birlikte İttihat ve Terakki Par-lUI'nin Bolu Teşkilatı Başkanını serbest bırakmış, öbür Malta
sürgünleri, sıranın kendilerine geleceği ümidi içinde üçünü de neşeyle lljİıırlamışlardı.
 
Tel örgü ile çevrili Polverista kışlasında 115 Türk sürgünü kalmıştı. Dört savaş yılı boyunca
Osmanlı İmparatorluğu'nu yönetmiş ve yönlendirmiş olan Sadrazam Sait Halim Paşa, nazırlar, bazı
milletvekilleri, belediye başkanları, valiler, mutasarrıflar, paşalar, subaylar, bürokratlar ile birkaç
yazar, iki yıla yakın bir süredir Malta'da, hapis lınyatı yaşıyordu. Çoğu kaba kuvvetle evinden
alınmış, yolculuk sırasında horlanmış, Malta'da aşağılanarak karşılanmış ama Gaziantep Milletvekili
Ali Cenani ile eski İzmir Valisi Rahmi dışında, hepsi onu-iurw korumuş, hiçbiri İngilizlere
yaltaklanmamıştı.22
 
Bekir Sami Bey'in görüşme masasına, bu gibi durumlarda geçerli ulan genel kurala uyarak 'tüm
Türklere karşılık tüm İngilizler' diye
 
oturacağını sanıyorlardı. Gerçi Bekir Sami Bey de masaya bu niyetle oturmuştu ama sonunda, 29
İngiliz esirine karşılık, 64 Türk sürgünün serbest bırakılmasına razı olmuştu.
 İngiliz hükümeti, geri kalan 51 Türkü ise, kurulacak özel bir 'müttefikler arası siyasi mahkeme'de
yargılamayı düşünüyordu. Oysa Ermeni Patrikhanesi, İngiliz ajanları, Damat Ferit Paşa hükümetleri
ile Hürriyet ve İtilaf Partisi yöneticilerinin iki yılı aşkın ortak ve hummalı çabalarına rağmen, Ermeni
kırımı iddiasını doğrulayacak bir tek ciddi kanıt bile bulunamamıştı.23
 
Sadece 64 kişinin serbest bırakılacağı haberi Malta'ya bomba gibi düştü.
 
Diyarbakır Milletvekili Feyzi Pirinçcioğlu, "Ya hep, ya hiç!" diye bağırıyor, Ermeni kırımı yaptıkları
iddiasıyla Malta'ya getirilmiş olan 51 Türkün, yabancı bir mahkeme tarafından yargılanmasını kabul
ederek devletin egemenliğini yaralayan Bekir Sami'ye ağız dolusu sövüyordu.
 
Sabaha kadar hiçbiri uyumadı.
 
Nöbetçi onbaşı her yarım saatte bir, demir bir boruyu taş bir sütuna vuruyor, tel örgüler dışında
dolaşan nöbetçiler, bedbaht sürgünlerle alay eder gibi ardarda tekmil veriyorlardı:
 
"Numara bir, her şey yolunda... Numara iki, her şey yolunda... Numara üç..."24
 
9 NİSAN 1921 sabahı savaş kızıştı. Refet Paşa, ihtiyatta tuttuğu 5. Kafkas Tümeni'ni de, ileri
kaydırarak Dumlupınar önündeki Yunan alayını makasa aldı.
 
Birinci Yunan Kolordusu'nun akıbeti tehlikeye girmişti.
 
On İkinci Türk Kolordusu'nun ağır hareket ettiğini gören 2. Tü-men'in usta komutanı Albay Valettas,
On İkinci Kolordu'ya karşı bir alay bıraktı, iki alayını hızla yürüttü ve Dumlupınar'a yaklaşan Türk
tümenine taarruza geçti.
 
Bu beklenmedik cesur taarruz, Türk cephesini dalgalandırdı, taarruz ettiği Türk tümeni geri çekildi.
Bu sayede zaman kazanan Birinci Yunan Kolordusu, Dumlupınar'a çekilmeyi sürdürdü. Türk
birlikleri çekilen düşmanı izlediler. Refet Paşa Ankara'ya, "Aslıhanlar'da
 
son darbeyi vuran ordunun, düşmanı izlediğini" bildirdi ve hararetle kutlandı.
 
Milliyetçi basın, bu yeni başarıyı bildiren başlıklarla dolup taştı.
 
Oysa bu sırada, Birinci Yunan Kolordusu amacına ulaşmış, I )umlupınar'a yerleşmekteydi.
 
Refet Paşa, süvari tümenlerini asıl sonuç yerinde kullanacağına, çok uzak bir hedefe yürüterek, 5.
Kafkas Tümeni'ni ise savaşa bir gün geç sokarak, büyük bir fırsatı harcamıştı.25 Düşmana kaptırdığı
Dumlupınar mevziine, altı tümenle taarruza geçip üç gün kıyasıya mücadele edecek, fakat savunmaya
çok elverişli bu mevzi geri alınamayacaktı.
 
Ankara kurcaladıkça, başarının parlaklığı solmaya başladı. Fevzi ve İsmet Paşalar, durumu yerinde
incelemek için Güney Cephesine hareket ettiler. Savaşın iyi yönetilmediği izlenimi ile geri döndüler.
 M. Kemal'in, ilk fırsatta, büyük kuvvetleri yönetmekte zayıf kalan Refet Paşa sorununu çözmesi
gerekiyordu.
 
BAŞBAKAN GUNARİS, parlamentonun gizli oturumunda yap-ı ığı konuşmayı, "Son hareket bazı
teknik sebepler yüzünden başarıya ulaşamadı ama herkes bilsin ki Yunan silahları yakında bir daha
ve on kez konuşacaktır!" diye bitirmişti.
 
Yunan siyasetçileri için son yüzyılın en büyük olayı, Osmanlı I ınparatorluğu'nun tasfiye edilmesi ve
Sevr Antlaşması'nın Türkleri bir daha geri dönmemek üzere Avrupa'dan uzaklaştırmasıydı. Ankara'da
kurulan zayıf bir yönetimin bu karara silahla karşı çıkmasını, başlangıçta pek ciddiye almamış ama
ardarda iki yenilgiye uğrayınca l>aniklemişlerdi. Yeni hükümetin de antlaşmanın zorla
uygulanmasından yana olduğunu öğrenmek hepsinin içini rahatlattı.
 
Yeni Başbakanı, muhalefet lideri Stratos izledi. Londra Konferansı sırasında, İstanbul ve Ankara
temsilcilerinin ortak hareket et-t ikleri söylentisi yayılmıştı. Stratos gerçeği yansıtmayan bu söylentiye
dayanarak parlamentoyu coşturdu:
 
"Londra Konferansı sırasında, İstanbul'daki meşru hükümet ile Ankara'daki asi hükümetin bize karşı
birleştiği anlaşılıyor, öyleyse Yunan hükümeti de serbesttir. Ordumuz yalnız Ankara'ya değil, artık
İstanbul'a da yürüyebilir."
 
Bütün milletvekilleri ayağa fırladılar. Parlamento çığlıklarla sarsılıyordu:
 
"İstanbul'a!.. İstanbul'a!.. İstanbul'a!.."26
 
HÜKÜMETİ KURAN Gunaris, o gece General Metaksas'la bir kere daha buluştu. Toplantıya bu
sefer, Maliye Bakanı Protopapada-kis'den başka, eski diplomat, yeni Savaş Bakanı Teotokis de
katılmaktaydı. Gunaris, Metaksas'a bu defa Genelkurmay Başkanlığı'nı teklif etti. Metaksas bunu da
reddetti. Teotokis kızdı:
 
"Politikamızı ancak savaş yoluyla gerçekleştirebileceğimizi neden kabul etmiyorsunuz?"
 
Metaksas sabırla açıkladı:
 
"Türkler bizim istilacı olduğumuzu biliyorlar. Önce çeteler çıktı karşımıza. Şimdi ordu ile
dövüşüyoruz. Yarın bütün Türklerle karşı karşıya kalacağız. Çünkü yalnız dini değil, milli duygulan
olduğunu da gösterdiler. Bütün Türklerle hiçbir zaman başa çıkamayız."
 
Gunaris, "Ne yapabilirim." diye sızlandı, "..bu savaş bize Venize-los'tan miras kaldı."
 
"Devam ettirmek zorunda mısınız?"
 
"Evet! Çünkü Venizelos'tan daha azına razı olursak, halk bizi alaşağı eder! Ayrıca Londra'da İngiliz
Başbakanına da zafer sözü verdik. Sözüne güvenilir bir millet olduğumuzu kanıtlamak zorundayız."
26a 
Metaksas ayağa kalktı:
 
"İngiliz Başbakanının güvenini sağlamak için mahvolmak zorunda mıyız?"
 
Çileden çıkan Gunaris bağırmağa başladı:
 
"Mahvolmamak için bir tek çaremiz var, anlamıyor musunuz, o da kazanmak!"
 
Gergin bir sessizlik çöktü odaya. Metaksas Gunaris'e acımıştı, "Bir hal çaresi var" dedi isteksizce.
 
Hepsinin gözleri ümitle inatçı generale çevrildi.
 
"Türkleri savaşarak yenemeyiz ama belki bir oldubitti ile manen çökerterek sonuç alabiliriz."
 
"Nasıl?"
 
"Trakya'daki birliklerimizle İstanbul'u işgal ederek. Bu manevi darbe sonunda, ya Türkler Sevr
Antlaşması'na razı olurlar ya da İstanbul'u elimizde tutar, İzmir'le ilgimizi keseriz. Yunan halkı bu
çözümü büyük bir heyecanla kabul edecektir."27
 
Gunaris, "Londra'da bu konu da görüşülmüştü.." diye homurdandı, "..teklif ettik ama galip devletler,
İstanbul'u işgal etmemize izin vermediler, özellikle İngiltere Boğazları elinde tutmak istiyor."28
 
Teotokis söze karıştı:
 
"Türkler de, İngilizleri kabullenmiş görünüyorlar."
 
Metaksas, "İstanbul hükümetine bakıp da aldanmayın.." dedi, "..Türk milliyetçileri İngiliz yönetimini
kabullenmezler."
 
İSTANBUL HÜKÜMETİNİN Harbiye Nazırı Ziya Paşa 29 her zamanki yumuşaklığı ile, "Beyler.."
dedi, "..İngilizlere kafa tutamayız. Adamların hiç şakası yok. Daha geçen gün, bir bahane icat ederek
İzmit'i tekrar işgal ediverdiler." 30
 
Sarı atlas döşeli büyük oda, nezaretin ileri gelen subayları ile doluydu. Hürriyet ve İtilaf Partisi
yanlısı olan birkaç gerici subay dışında hepsi, Anadolu'ya geçmeye çoktan hazır, Ankara'nın
İstanbul'da kalmalarım gerekli gördüğü namuslu askerlerdi. Kapı açıldı, kapının boşluğu içinde yaver
göründü:
 
"Emrettiğiniz yüzbaşı geldi efendim."
 
"İçeri al."
 
Nazır subaylara bilgi verdi: 
"Az önce sözünü ettiğim talihsiz olayın faili."
 
Yüzbaşı bekletmeden içeri girdi, kaygılı bakışlarla kendisini izleyen subayların arasından hızla
ilerleyerek nazırın masası önünde durdu, selam verdi:
 
"Yüzbaşı Faruk, İstanbul. Beni emretmişsiniz."
 
Uzun boylu, kumral, yakışıklı, biraz bıçkın havalı bir subaydı. Nazır önündeki bir yazıya bakarak,
yumuşak bir sesle, "Oğlum." dedi, "..dün akşam Beyoğlu'nda, İngiliz İnzibat Subayı Teğmen Mil-ler'i,
emre rağmen selamlamamışsın. Doğru mu?"31
 
"Evet efendim, doğru."
 
Nazır, dürüst subaya babacanca yol gösterdi:
 
"Herhalde görmediğin için selamlamadın, değil mi çocuğum?"
 
"Hayır efendim, gördüm."
 
Nazırın canı sıkıldı:
 
"Niye selamlamadın öyleyse? Selamlamanız için emir verilmişti."
 
"Rütbesi benden küçük olduğu için selamlamadım Paşam. Askerlik töresince, önce onun beni
selamlaması gerekmez miydi?"
 
Ziya Paşa derin bir kederle ellerini açtı:
 
"Askerlik töresi mi kaldı a yavrum? Adamlar galibiyet haklarını kullanıyorlar. İngiliz Komutanlığı bu
sabah olayı protesto etti. Mesele çıkarılacak zaman değil. Hemen şu müzevir teğmeni bul da özür
dile. Olayı kapatalım."
 
Başıyla çıkması için izin verdi. Ama yüzbaşı yerinden kıpırdamadı:
 
"Paşam, bir de beni dinlemenizi rica ediyorum."
 
Nazır bıkkınlıkla, "Söyle bakalım" dedi.
 
"Balkan Savaşı'nda teğmendim, Çanakkale'de üsteğmen, Suriye cephesinde yüzbaşı oldum. Ben bu
rütbeleri tek başıma savaşarak almadım. Her rütbemde binlerce şehidin ve gazinin hakkı var. Onların
hakkını korumak namus borcumdur. Beni affedin, özür dileyemem."
 
Harbiye Nazırı bozuldu:
 "Anlamadın galiba. Harbiye Nazırı olarak emrediyorum."
 
Yüzbaşı sükûnetle, "Anladım efendim" dedi, apoletlerini bir hamlede söküp nazırın masasına bıraktı:
 
"Artık emrinizi dinlemek zorunda değilim!"32
 
Selam vermeden dönüp kapıya yürüdü. Oturan subayların, İstanbul'u tutan birkaçı dışında, hepsi
saygıyla ayağa fırladı. Hepsinin rütbesi yüzbaşıdan daha büyüktü.
 
Gözleri dolarak, yüzbaşıya selam durdular.
 
YÜZBAŞI FARUK Harbiye Nezareti'nden çıkarken, İngiliz ajanı Rahip Frevv'un adamı, İngiliz
Muhipleri Derneği'nin kurucusu Sait Molla da, beyaz cüppesinin eteklerini savurarak Ali Kemal'in
gazetedeki odasına giriyordu. Elindeki bir tomar gazeteyi, masanın üstüne attı. Yüzü kıpkırmızıydı:
 
"Bu ne iştir beyefendi? Bütün İstanbul gazeteleri Ankara paşalarının fotoğraflarıyla dolu!33 İşgal
sansürü neden göz yumuyor bu
 
58 Şu Çılgın Türkler / Yunan Büyük Taarruzu
 
lı.ile, anlamıyorum. Böyle giderse bu haydutlar, yakında İstanbul'a da gelirler."
 
Kendini bir koltuğa bırakarak, "Ah Ali Kemal Bey ah.." diye inledi, "..hükümette iken İngilizlerle
sağlam bir anlaşma yapacaktınız. Şimdi bizi onlar idare ediyor olacaktı."
 
Ali Kemal kızdı:
 
"Rica ederim Molla Bey, haksızlık etmeyin! Biliyorsunuz, Damat I'aşa da, ben de bunun için yırtındık
34 ama Ankara elinde silah or-ı aya fırlayınca, işler karıştı. Safdil İngilizler bunları bir kuvvet sandı,
ı ereddüde düştü. Hiç üzülmeyin, bu çılgınların iki atımlık barutları vardı, ikisini de kullandılar,
bitti."
 
Molla "İnşallah" diye dua etti.
 
"..Yakında pes ederler. İş siyasete dökülür. O zaman sorun, İstanbul'da halledilecek demektir. Çünkü
hükümdarı ile hükümeti ile meşru devlet burada, İstanbul'da. Korkmaya gerek yok."35
 
HORCH marka siyah, büyük bir otomobil, köprüyü geçerek Ka-ı aköy'e saptı. Ali Kemal'in
güvendiği meşru devletin Sadrazamı Tev-lik Paşa, Londra'dan dönmüş, konferans hakkında Padişah'a
bilgi sunmak için saraya gidiyordu. Birdenbire bir İngiliz trafik askeri, düdük çalarak önlerine atıldı.
Şoför arabayı zorlukla durdurdu. Sarsılan Tevfik Paşa sızlandı:
 
"Ne oluyor?"
 
Şoförün yanında oturan parlak kordonlu yaver, "Şimdi anlarım efendim" dedi, arabadan fırladı. 
İngiliz askeri öfke içindeydi.
 
Yaver sert bir şekilde, hemen yolu açmasını istedi. İngiliz, bir Türk subayının kendisiyle böyle
yukardan konuşmasına şaşmıştı, o yüzden duraksadı. Askerin kabalığından pişman olduğunu sanan
yaver, arabada Sadrazam'ın bulunduğunu açıkladı, yolu açmasını istedi. İngiliz kendini toparlamıştı,
bir şey söylemeden düdüğüne asıldı.
 
İhtiyar Tevfik Paşa "Ne istiyor bu adam." diye yakındı arabada, "..geç kalıyoruz."
 
Düdük sesine koşan bir devriye kolu arabayı sarıyordu. Yaver altüst olmuş bir suratla arabaya
döndü. "Çabuk gidelim" emrini veren Sadrazam'a, "İmkânsız efendim.." dedi, "..bizi tutukladı."
 
Kütahya - Eskişehir Savaşına Hazırlık 59
 
Tevfik Paşa'nın yüzü soldu:
 
"Kim olduğumu söylemediniz mi?"
 
"Söyledim efendim ama bir faydası olmadı. Karakola götürüyor."
 
"Neden?"
 
"Arabanın plakası olmadığı için."
 
İngiliz trafik askeri, motosikleti üe arabanın önüne geçmişti. Rüzgâr gözlüğünü gözlerine indirdi.
Motosiklet gümbürdeyerek hareket etti. Sadrazam Tevfik Paşa'nın makam arabası, motosikleti takip
etti.36
 
Çevre meraklılarla dolmuştu. Gözleri hayretten büyümüş bir Türk yanındakilere, "Şu hale bakın
yahu." diye fısıldadı, "..bir İngiliz askeri, koca Osmanlı Sadrazamını tutukladı, götürüyor, o da kuzu
kuzu gidiyor. Ölmüş bu devlet."
 
Yere tükürdü.
 
O GÜNKÜ görüşmeler çok sakin geçmişti. Oturum kapanırken, Bekir Sami kurulunun İtalyanlarla
imzaladığı sözleşmenin içeriği kulaktan kulağa yayıldı. Söylenenlere inanmayan biri Dışişleri Bakan-
lığı'na telefon etti, afallamış bir halde telefonu kapadı. Haber doğruydu. İtalyanlara da Güneybatı
Anadolu'da ekonomik öncelikler tanınmış, ilk barış konferansında Türk haklarını korumaları için
Ereğli madenlerini işletme hakkı verilmişti.37 Salondan koridora çıkan milletvekilleri, söylentinin
doğru olduğunu öğrenince şaşkına döndüler. Bekir Sami Bey'i aşağılıyorlardı, geç gelen bir
milletvekili, "Yapmayın beyler, bu kadar katılık iyi değil!" dedi.
 
Der demez de Zamir Bey, yakasına yapıştı:
 "Bu imtiyazlara razı olacak idiysek, niye silaha sarıldık? Niçin dünyaya isyan ettik?"
 
Milletvekili, yakasını zorlukla kurtardı:
 
"Her sözleşmeyi reddederek, galip devletleri yine karşımıza mı alacağız?"
 
"Zaten karşımızdalar!"
 
"Değiller! Anadolu Ajansı'na uğradım. İngiltere, Fransa ve İtalya, Türk-Yunan savaşında tarafsız
kalacaklarını açıklamışlar."38
 
"Neeeeee?"
 
60 Şu Çılgın Türkler / Yunan Büyük Taarruzu
 
Birçoğu haberi sevinçle karşıladı. Bazıları kuşkuluydu. Eskişehi Milletvekili Veli Bayraktar, "Hemen
sevinmeyelim.." dedi, "..belki bu da bir İngiliz oyunudur."
 
Ciddi bir devletin bu kadar oynak olabileceğini düşünemeyen-ler itiraz ettiler:
 
"Sen de amma şüphecisin haaa!"
 
Oysa Veli Bey haklıydı. Bunun oyun olduğunu kısa bir süre sonra hepsi anlayacaktı.
 
ATÎNA'daki İngiliz Elçisi Lord Granville, yeni Dışişleri Bakanı Baltacis'i ziyarete gelmişti. Bakan
İngiliz elçisini sapsarı bir yüzle karşıladı. Klasik nezaket sözlerinden sonra, "Türk-Yunan savaşında
tarafsız kalacağınızı öğrenmek bizim için çok acı bir sürpriz oldu.." diye yakındı, "..oysa bu savaş
sizin de savaşınızdır. Anadolu'ya sizin onay ve desteğinizle çıktık. Sizin teşvikinizle ilerledik. Sizin
düşüncelerinizi temsil ediyoruz. Hükümetim bu olumsuz gelişmenin sebebini anlamakta zorluk
çekiyor, Lord Hazretleri."
 
Elçi sevgiyle, "Sayın Bakan." dedi, "..ben de bu konuda bilgi vermek için gelmiştim. İtalyanlar İzmir
daha önce kendilerine vaat edilmişken size verilmesini hiçbir zaman affetmediler."
 
Bakanın alnı kırıştı:
 
"Evet, bunu çok iyi biliyoruz."
 
"Fransa ise Kral'ın geri dönmesinden dolayı Yunan halkına ve hükümetine kırgın. Tarafsızlık kararı,
özellikle bu iki hükümeti yatıştırmak için verilmiştir."
 
"İngiltere'den farklı bir muamele görmenin hakkımız olduğunu sanıyorduk."
 
Lord Granville öne eğildi, "Takdir edersiniz ki." dedi, "..galip devletler arasında çıkacak bir
anlaşmazlık, kurmak istediğimiz ebedi barışı tehlikeye düşürebilir. Bu karar birçok anlaşmazlığıengelledi. Ayrıca bizim de İngiliz ve Müslüman kamuoyu ile başımız dertte. Onları da dikkate almak
gerekti. Ama hükümetimin, Yunanistan'a duyduğu dostluk duygularında hiçbir değişiklik olmamıştır."
 
Baltacis kuşkuyla sordu:
 
"Buna nasıl inanabilirim?"
 
Kütahya - Eskişehir Savaşına Hazırlık 61
 
"Silah satışı yasak ama diğer her türlü savaş araç ve gereci satılması serbest bırakılacak. Bundan
yararlanabilirsiniz."39
 
"Oo! Bu yeni bir haber!"
 
"Mütareke ilan edildiği sırada, biliyorsunuz birçok Türk birliği Anadolu dışındaydı. Deniz yoluyla
İstanbul'a dönen bu birliklerin subaylarının Anadolu'ya geçmelerini başından beri engellemeye
çalışıyoruz. Şimdi kontrol daha da şiddetlendirilecek.40 Donanmanız İstanbul'u üs olarak kullanmayı
sürdürebilecek. Ayrıca İzmit de Yunan ordusuna devredilecek."41
 
İzmit İstanbul'un kapısıydı!
 
Bakan yaşından umulmaz bir çeviklikle ayağa fırladı:
 
"Aah, İngiltere'nin bizi terk etmeyeceğini biliyorduk."
 
Gözleri sevinçle parlıyordu. İngilizlerin, bir süre sonra Yunanistan'a silah ve mühimmat satışını da
serbest bırakacağını bilse, sevinci göğe çıkardı.
 
YILDIZ SARAYI'nın Küçük Mabeyn dairesindeki genişçe odada, Vahidettin gözlerini kapatmış,
Tevfik Paşayı dinliyordu. Tevfik Paşa saraya ancak hava karardıktan sonra gelebilmişti.
 
"..Karakoldaki İngiliz subayı, üstleriyle konuşmadan bizi serbest bırakmadı. Bu yüzden geciktim
efendimiz, affınızı dilerim."
 
Vahidettin bir süre sessiz kaldı, neden sonra gözlerini araladı, durgun bir sesle, "Bu tatsız olayı,
diplomatik bir kaza olarak değerlendirelim" dedi.
 
"Hakk-ı âliniz var. Londra'da bendenize çok nazik davranmışlardı zaten. Bugünkü olay, ancak bir
kaza olabilir."
 
Tevfik Paşa konferansa ara verildikten sonra Lloyd George ve Lord Curzon'la yaptığı görüşmeleri
aktardı ve tutanakları sehpanın üzerine bırakarak sözünü bitirdi:
 
"Her ikisine de ısrarla, isteğimizin tamamen İngiltere'ye bağlanmak olduğunu belirttim."42
 Vahidettin canlandı, "Elbette.." dedi, "bizi ancak İngiltere'nin lütfü kurtarabilir."43
 
"Ermenilere de toprak vermeye razı olduğumuzu hatırlattığım halde, yazık ki olumlu bir sonuç almam
mümkün olmadı.44 İstediğimiz gibi bir anlaşma yapmaya yanaşmıyorlar."
 
62 Şu Çılgın Türkler / Yunan Büyük Taarruzu
 
Vahidettin hırçınlaştı:
 
"Daha ne istiyorlar?"
 
"Sevr Antlaşması'nı Ankara'ya da kabul ettirmemizi."
 
Padişah, "Bu mümkün değil ki.." dedi kırık bir sesle, "..Ankara l>ize bu antlaşma yüzünden isyan
halinde."
 
Sadrazam, "Efendimiz" dedi, "..bendeniz Bekir Sami Bey'den limitliyim."
 
"Nasıl olur? Ankara'ya ilk katılanlardan biri de o değil miydi?"
 
"Ama şimdi o da, tıpkı bizim gibi İngiliz dostluğuna çok değer veriyor.45 Ne pahasına olursa olsun,
bir an önce barış yapılması için yabalıyor.46 Ankara'da yalnız olmadığını sanıyorum."
 
Vahidettin ümitle gözlerini iyice açtı:
 
"Emin misiniz?"
 
"Evet efendimiz."
 
Başını koltuğun arkalığına dayadı:
 
"..İngilizlere güvenimizi koruyarak, Ankara'daki olayların gelişmesini bekleyelim."
 
Gözlerini yeniden kapadı.
 
ERTESİ GÜN 23 Nisandı, Türkiye Büyük Millet Meclisi'nin açıldığı, milli iradenin egemen olduğu
gündü. İlk milli bayramdı.
 
İşgal altında olmayan her yerde törenler ve toplantılarla kutlandı. Halk bu güne 'milletin saltanat
günü' adını takmıştı.
 
Bekir Sami Bey kurulunun öbür gün, dekoville Xahşıhan'dan Ankara'ya geleceği duyulunca, Mustafa
Necati Bey, "Ben karşılamaya gitmem." dedi, "..hiçbirinin yüzünü görmek istemiyorum!"
 
Bazı milletvekilleri sabahtan Meclis'e gelmişler, komisyon odalarından birinde oturmuştartışıyorlardı. Pencereden Mustafa Kemal'in Kenz arabasını gören Yozgat Milletvekili Süleyman
Sırrı İçöz saygıyla, "Reis Paşa geldi" diye haber verdi. Mustafa Necati Bey bozuldu:
 
"Bırak Allah aşkına, ona da kızgınım."
 
"Niye?"
 
"Milli Mücadele'nin anlamını bu kadar kavramamış bir kurulun seçilmesine razı olduğu için!"
 
Odadakiler sustular.
 
Kütahya - Eskişehir Savaşına Hazırlık 63
 
O kadar ümit ve güvenle uğurladıkları kurulun, niye böyle davrandığını kavrayamıyorlardı.
 
BİRİNCİ DÜNYA SAVAŞI yenilgiyle bitince, Ankara-Sivas demiryolu yapımı durmuş, geride
sadece Ankara ile Yahşıhan arasında 70 km.lik bir dekovil hattı, birkaç küçük lokomotif ile yolcu ve
yük vagonları kalmıştı. Bu dar hattan, İç Anadolu'daki depolarda bulunan ve kağnılarla Yahşıhan'a
getirilen silah ve cephaneyi Ankara'ya taşımak için yararlanılıyordu.
 
Türk ordusunun ana ikmal merkezi Ankara'ydı.
 
İki küçük vagondan kurulu katar, Ankara istasyonunun tahta dikmeli sundurmasının önünde durdu. M.
Kemal Paşa, bakanlar, birçok milletvekili, sundurmanın altında bekliyorlardı. Aralarında o sabah
Malta'dan Ankara'ya ulaşmış olan Edirne Milletvekilleri Faik ve Şeref Beyler de vardı.
 
İstanbul'dan deniz yoluyla Samsun'a, oradan da arabalarla beş günde Yahşıhan'a gelen kurul üyeleri,
bu kısacık yolu dekoville 4 saatte alarak, yorgun ama güleç yüzlerle oyuncak vagonlardan inmeye
başladılar.47
 
Kurul üyelerinden Adana Milletvekili Zekai Apaydın istasyondan çıkarken, aynı evi paylaştıkları
Zamir Bey'e, "Ne oluyor? Bir şey mi var.." diye sordu, "..Paşa, neden bu kadar soğuktu? Sen niye
suratlısın? Ne oldu?"
 
"Sus şimdi. Evde hesaplaşacağız."
 
İki arkadaş daha eve varmadan, Bekir Sami Bey'in, son anlaşmaları, kurul üyelerinden gizli
imzaladığı duyuldu.
 
BUGÜNKÜ Ulus meydanından yukarı doğru uzanan taş döşeli Karaoğlan caddesinin sağ yanındaki
Merkez Kıraathanesi yükünü almıştı. Karşı sırada da daha çok tutucuların gittiği Kuyulu Kahve vardı.
 
Her akşamüstü Merkez Kıraathanesinde buluşmayı âdet edinen milletvekilleri ile Enver Behnan
Şapolyo, Münir Müeyyet Bekman, Sadri Ertem gibi genç gazeteciler, şair Kemalettin Kami (Kamu),
Milli Eğitim Bakanlığı Özel Kalem Müdürü Vasıf Çınar gelmişlerdi. Çevre 
64 Şu Çılgın Türkler / Yunan Büyük Taarruzu
 
masalarda ise, böyle kritik günlerde kıraathaneyi doldurup bir şeyler öğrenmeye çalışan esnaflar
oturuyordu.
 
Hakkari Milletvekili Mazhar Müfit Kansu, duyduklarını aktardıktan sonra, "Yahu.." dedi, "..tam
silkinip de kendimize gelmek, yüzyıllardır Avrupa'nın karşısında duyduğumuz ezikliği üstümüzden
atmak üzereydik, bu sefer de bir Bekir Sami çıktı ortaya, gitti yine kurbanlık koyun gibi boynunu
uzattı."
 
Kapıdan çizmeli, pantolonlu, çapraz fişeklikli, kalpaklı bir kadın girdi:
 
"Selamünaleyküm beyler!"
 
Sesler yükseldi:
 
"Aleykümselam Ayşe bacı!"
 
Köy köy dolaşarak gönüllü toplayıp Yunanlılarla dövüşen, kısa boylu, esmer bir çeteciydi. Büyük
oğlu Demirci'de, küçük oğlu İkinci İnönü Savaşı'nda şehit düşmüştü.48 Bir haftadır Ankara'da misafir
ediliyordu. Dükkânına kadın ayağı basmamış softa esnaf bile, erkek rahatlığı ile her yere girip çıkan
Ayşe Hanım'ı birkaç gün yadırgadıktan sonra, ister istemez kabullenmişti. Zorunluk alışkanlıkları ezip
geçiyor, birçok şey ağır ağır değişiyordu.
 
Yürüdü, erkeklerin arasına oturdu. Kıraathane sahibi hemen çay koşturdu.
 
Mazhar Müfit Bey devam etti:
 
"Biz, ya hakkından, ya toprağından, ya onurundan bir şeyler feda edemeden yaşayamaz bir millet
miyiz? İlle üste vermeye mi mahkûmuz? Bu İngiliz kumaşından yapılmış kefeni, şimdi yırtamazsak bir
daha hiç yırtamayız."
 
Trabzon Milletvekili Hamdi Ülkümen ümitsiz, sordu:
 
"Ne yapabiliriz?"
 
Kimseden ses çıkmadı. Ayşe Hanım konuyu anlamamıştı ama Hamdi Bey'e seslendi:
 
"Üzülme kardeş! Bir çare bulunur elbet."
 
Cahil çetecinin iyimserliğine imrendiler.
 
KARAOĞLAN caddesi üzerinde bulunan Bektaşi. Hüseyin'in dükkânında da Enver Paşa'ya hâlâ
sadık koyu İttihatçılar ile bazı saltanatçı milletvekilleri toplanmıştı. Aralarında birçok konuda görüş 
Kütahya - Eskişehir Savaşına Hazırlık 65
 
ayrılığı vardı ama Mustafa Kemal Paşa'ya muhalefet etmekte birleşiyorlar di.49
 
Hava iyice kararmıştı.
 
Ardahan Milletvekili Hilmi Bey kirli vitrin camından sokağı seyrediyordu, birdenbire "Bekir Sami
Bey!" diye bağırdı. Hepsi dışarı baktılar. M. Kemal ve arkadaşlarını, Samsun'dan Erzurum'a, oradan
da Ankara'ya taşımış üç döküntü otomobilden biri olan ve mucize halinde hâlâ yürüyebilen eski bir
Mercedes, karpitle çalışan farlarıyla yolu aydınlatarak, homurdana homurdana önlerinden geçip
istasyona doğru uzaklaştı. Rize Milletvekili Ziya Hurşit, "Paşa'ya gidiyor.." dedi, "..ne dersiniz?
Direnebilir mi?"
 
Trabzon Milletvekili Hafız Mehmet Bey, "Evet.." dedi, "..ayak üstü konuştuk, direnmeye kesin
kararlı. Eğer M. Kemal anlaşmalara karşı çıkarsa, konuyu Meclis'e getirecek. Meclis'te kulis yapar,
ağır basar, barışı sağlarız. Savaş sürdükçe M. Kemal'den kurtulamayaca-
 
ğız."
 
Sustular.
 
DIŞİŞLERİ BAKANLIĞI Siyasi İşler Müdürü Hikmet Bayur, bu sırada güncesine şu notu düşüyordu:
 
"Ankara'yı Sevr Antlaşması'na razı etmek için Bilecik'e gelen ve M. Kemal tarafından zorla
Ankara'ya getirilen Ahmet İzzet ve Salih Paşalar heyeti, İstanbul'daki karamsarlık ve ümitsizlik
havasını Ankara üzerine bol bol saçtılar. Yarı giyinmiş, yarı silahlı askerlerimizi göstererek,
'bunlarla mı zafer kazanılacağını' soruyorlardı. Birçok şüpheli kişi de Ankara'ya dolmuştu. Bunlar,
zayıf yürekli karamsarlara veya mücadeleden bıkmış olanlara katılınca, Milli Ant'ın bir yana
bırakılması ve Bekir Sami Bey anlaşmalarının onaylanması lehinde kuvvetli bir akım belirdi.
 
Ahmet İzzet ve Salih Paşaların, bir daha siyaset yapmayacaklarına söz vermeleri üzerine İstanbul'a
geri dönmelerine izin verildi ama olumsuz etkileri hâlâ sürüyor!'50
 
ESKİ MERCEDES, istasyondaki, bugün müze olan, kesme taştan yapılmış iki katlı binanın önüne
yanaştı. Yaver Salih Bozok, Dışişleri Bakanını, iki serdengeçti Giresunlu muhafızın koruduğu kapıda
 
66 Şu Çılgın Türkler / Yunan Büyük Taarruzu
 
Ankara
 
istasyonundaki Direksiyon Binası
 
bekliyordu, hemen Mustafa Kemal'in istasyona bakan çalışma odasına çıkardı.
 Alman demiryolu şirketinin eski yönetim binası, M. Kemal'in hem çalışma yeri, hem eviydi.
'Direksiyon Binası' diye anılıyordu. Alt katta Salih Bozok ile yaver Muzaffer Kılıç'in odaları
bulunuyordu. Salih Bozok yanına aldırdığı 12 yaşındaki oğlu Cemil ile birlikte kalmaktaydı.
 
Meclis Muhafız Taburu Komutanı Yüzbaşı İsmail Hakkı Tekçe, Salih'e, "Bizimkinin havası nasıl?"
diye sordu.
 
"Fazla sakin. Galiba fırtına kopacak."
 
BİNBAŞI EKREM ile Yüzbaşı Faruk, Sirkeci'deki Meserret Kıra-athanesi'nde buluşmuşlardı.
Güvenlik gereği alçak sesle konuşuyorlardı. İkisi de sivildi.
 
"Nazır Paşa apoletlerini söküp önüne atmana çok üzülmüş."
 
Kütahya - Eskişehir Savaşına Hazırlık 67
 
"Emri dinlememek için başka çare bulamadım."
 
Binbaşı Ekrem, Faruk'un omzunu okşadı.
 
"Paşanın emrini dinleyeceksin diye bütün arkadaşların yüreği ağzına gelmiş. Hepimizin şerefini
kurtardın. Sağ ol. Şimdi ne yapmayı düşünüyorsun?"
 
Yüzbaşı Faruk hiç duraksamadı:
 
"Hemen Anadolu'ya geçmek istiyorum. Bunu sağlarsanız sevinirim."
 
İnebolu'dan Anadolu'ya geçebilmek için gizli Muharip örgütünden 'temiz kâğıdı' almak gerekiyordu.
Ankara yeni orduda yalnız güvenilir, bilinçli ve dürüst subaylara yer vermekteydi.
 
"O kolay. Ama İstanbul'da da önemli işler var! Mesela M.M Teşkilatı, gerektiğinde İstanbul için
çarpışmak üzere semt semt örgütleniyor.'' 51
 
Faruk başını salladı: .
 
"Siz beni Anadolu'ya yollayın."
 
"Sen bilirsin."
 
Sarışın, çelimsiz, genç bir sivil saygıyla yaklaştı:
 
"İyi akşamlar!"
 
Ekrem tanıttı:
 "Muhabere Teğmeni İhsan. Görünüşüne bakma ha, yaman delikanlıdır."
 
İstanbul'daki subaylar, Mütareke'den sonra, Anadolu'ya yardım için kendiliklerinden Çeşitli gizli
örgütler kurmuşlardı. Teğmen İhsan da, savaş bitip Libya'daki görevinden İstanbul'a dönünce, daha
kuruluş aşamasındayken Yüzbaşı Neşet Bora'nın kurduğu örgüte katılmış, bu küçük örgüt İmalat-i
Harbiye ve Yavuz grupları ile birleşerek genişlemiş, güçlenmiş ve Muharip adını almıştı.52 Daha
başka örgütler de vardı.53
 
Ama Ankara'nın en güvendiği kuruluş Muharip örgütü idi. Anadolu'ya geçecek subaylar hakkında
inceleme yapmak ve temiz belgesi vermek yetkisi bu örgüte aitti.54
 
Faruk gülümsedi. Mühendis teğmenin yamanlıkla en ufak bir ilgisi bile yoktu. Pembe yanaklı,
anasının kuzusu bir İstanbulluydu. Ekrem Bey sesini daha da alçaltarak, "Bir şey düşünebildin mi?"
diye sordu. İhsan "Evet efendim" dedi ve Selimiye Kışlası'nda bulunan tel-
 
68 Şu Çılgın Türkler / Yunan Büyük Taarruzu
 
ı/. cihazlarını kaçırmak için tasarladığı planı bir solukta anlattı. Fa-ı uk dayanamadı, gürültüyle
güldü. Bacaksız teğmen sahiden yaman-<lı galiba. O da heveslendi:
 
"Nalıncı yokuşundaki türbenin sandukası altına iki tane ağır makineli tüfek saklamıştık. Bu tüfekleri
İngilizlere selamlata selamla-ı a caddelerden geçirip de öcümü almazsam, yazıklar olsun bana!"
 
M. KEMAL PAŞA'nın sözünü hiç kesmeden dinlediği Bekir Sami Kunduk, açıklamasının sonuna
gelmişti. "Paşa Hazretleri." dedi, arz ettiğim sebeplerle bütün sorumluluğu üzerime alarak, anlaşma-
l.ırı, arkadaşlara haber vermeden, ben yaptım ve imzaladım. Hiçbiri, memleketin yüksek çıkarlarına
aykırı değildir. Fransızlarla yaptığım mlaşma yüzünden Meclis'te ağır eleştiriler yapıldığını öğrendim
ve <;ok üzüldüm. Aleyhte konuşan arkadaşların duygusal davrandıklarını sanıyorum. Yaptığım
anlaşmaları Meclis'te savunmaya ve yararlı ı ılduklarını ispat etmeye hazırım. Çünkü üçü de uygar
memleketlerle veniden ilişki kurmamızı amaçlıyor."
 
İstasyona gümbürtüyle giren bir tren, Bekir Sami Bey'in konuşmasını ikiye böldü. Bekir Sami Bey,
bakışlarını halının karışık desenlerinde dolaştırarak konuşmasını tamamladı:
 
"Girişimde bulunmadan önce çok düşündüm, Paşam. Bu savaşı sürdürürsek, bir gün mutlaka bir
felakete uğrayacağız. Çok feci durumlara düşeceğiz. Esir ve zelil olacağız. Bunun için bir an önce ba-
nş yapmak zorundayız. Bu sözleşmelerle barış yolunu açtığımı sanıyorum. Eğer reddedilirse, hepimiz,
tarih ve millet önünde sorumlu oluruz!"55
 
Sustu.
 
"Bitti mi?"
 
"Evet efendim."
 "Sizi sükûnetle dinledim."
 
"Teşekkür ederim."
 
"Şimdi de siz beni sükûnetle dinleyeceksiniz."
 
"Emredersiniz."
 
M. Kemal Paşa sigarasını bastıra bastıra söndürdü:
 
"Bu dava benim kişisel davam değil. Geçen yıl, Meclis'in açılışından önce, hatırlarsınız, siz yakın
arkadaşlarımı toplamış, 'Milli Mü-
 
Kütahya - Eskişehir Savaşına Hazırlık 69
 
cadele'yi engellemek isteyenler, benim maceracı olduğumu iddia ediyorlar; bu kutsal davaya zarar
vermemek için görevimi bir arkadaşa devretmek, bir kenara çekilerek unutulmak istiyorum'
demiştim.56 Doğru mu Bekir Sami Beyefendi?"
 
"Evet efendim."
 
"Ama sizler itiraz ettiniz, isyan ettiniz, görevde kalmam için ısrar ettiniz. Doğru mu beyefendi?"
 
"Evet Paşam."
 
"Ben de bunun üzerine göreve devam ettim. Bin zorlukla Mec-lis'i toplamayı başardık. Meclis
büyüklüğüne yakışır bir azimle davaya sahip çıktı ve uygar dünyadan çok basit bir şey istedi: Hür ve
bağımsız yaşamak. Doğru mu?"
 
"Doğru."
 
M. Kemal Paşa, "Ben askerim.." dedi, "..savaşın ne olduğunu hepinizden iyi bilirim. Zorunlu değilse
savaş cinayettir.57 Ben de elbette barıştan yanayım. Çünkü yüzlerce yıllık yaralarımızı ancak barışta
sarabiliriz. Ama galip devletler, hür ve bağımsız yaşama hakkımızı kabul etmiyorlar. Kabul
edeceklerini gösteren en ufak bir belirti de yok."
 
Ayağa kalktı, sesi iyice acılaşmıştı:
 
"Geliniz!"
 
Hızla pencereye yürüdü, perdeyi yırtar gibi açtı:
 
"Lütfen bakınız! Bu tren, az önce Eskişehir'den geldi, vatanına kan borcunu ödeyen gazileri getirdi.."
 
Bekir Sami Bey pencereden dışarı göz attı. Acemi askerler, kaba tahta sedyelerde yatan ağıryaralıları, hiç konuşmadan, yük vagonlarından alıp Cebeci Hastanesi'ne götürmek için istasyon
önünde bekleyen araba ve kağnılara taşıyorlardı.
 
"..Biraz sonra da, şimdi yaralı arkadaşlarını taşıyan şu gencecik askerleri alıp cepheye götürecek. Bu
insafsız ve vahşi savaşı, kendi vatanında garip dolaşan bu mazlum millet mi başlattı beyefendi?"
 
Bekir Sami Bey, "Hayır efendim" diye mırıldandı.
 
"..Üzerine kinle, entrikayla, ateşle gelen dış düşmanlara ve içerdeki hainlere ve gafillere karşı,
namusunu ve vatanını savunmaktan başka ne yapıyor? Biz bu zavallı milletin maddi ve manevi
haklarını, sırf lütuflarını kazanmak için yabancılara nasıl bağışlayabiliriz? Asıl o
 
70 Şu Çılgın Türkler / Yunan Büyük Taarruzu
 
zaman tarih ve millet önünde sorumlu olmaz mıyız? Kendimizi kurtarmak için geleceklerini satarsak,
bu insanlar, ilerde hepimizi lanetle anmazlar mı?"
 
Bekir Sami Bey pencereden istasyona bakıyordu hâlâ. Bir asker, kucağında küçük bir çocukla
vagondan aşağı atladı. Çocuğu yerde bekleyen askerin kollarına bıraktı, bir başka yaralıyı getirmek
için tekrar vagona girdi. Bekir Sami Bey, birden gözlerinin dolmasına engel olamadı. Çocuk sandığı
şeyin, iki bacağı da kökünden kesilmiş genç bir subay olduğunu fark etmişti.
 
"..İmzaladığınız anlaşmaları, Misak-ı Milli'ye aykırı oldukları için reddetmesi tavsiyesiyle hükümete
götüreceğim. Kişisel dostluğumuz elbette sürecektir. Ama hükümette arkadaşlık etmemize artık imkân
kalmadığını sizin de teslim edeceğinizi sanıyorum."
 
Bekir Sami Bey, M. Kemal Paşa'nın eleştirmekle yetinerek, genel eğilime boyun eğeceğini ümit
etmekteydi. Bu keskin tepki karşısında çıplak kalmış gibi titredi. Lloyd George ile 4 Mart günü
yaptığı özel görüşmenin tutanağını göstermekten caydı. Çünkü o gün Lloyd Ge-orge'a -Moskova'daki
Türk kurulu İngiliz emperyalizmine karşı dire-nebilmek amacıyla Sovyetlerle anlaşabilmek için
çırpınırken- Sov-yetler'e karşı bir Kafkas birliği kurulması için işbirliği teklif etmiş ve İngiliz
Başbakanının takdirini kazanmıştı.58 Lloyd George'un, bu görüşmeyi gizli tutacağını sanıyordu.59
 
Oysa İngiliz Başbakanı bu teklifi, Türk-Sovyet yakınlaşmasını bozmak için el altından ve hiç vakit
kaybetmeden Sovyetler'e duyurmuştu bile.60
 
İHSAN, telsiz deposunun komutanı Yüzbaşı Hikmet ve yardımcısı Üsteğmen Hakkı Petek ile
akşamüstü Üsküdar'da bir muhallebicide buluştu.
 
İhsan'ın tahmini doğru çıkmıştı. Depodaki malzemeler arasında, savaşın bitmesine yakın Almanya'dan
gönderilmiş ve hiç kullanılmamış 10 vatlık 6 Telefunken dağ telsizi ile kamyonlara monte edilmiş
sahra telsizleri vardı. İhsan, "Hepsini kaçırmayı düşünüyorum" dedi. Hikmet toy teğmene ters ters
baktı. Anlaşılan gizli örgütü gözünde boşuna büyütmüştü.
 
Üsteğmen Hakkı niyeti olmadığı halde lafa karıştı: 
Kütahya - Eskişehir Savaşına Hazırlık 71
 
"Yahu, siz bizim boş durduğumuzu mu sanıyorsunuz yoksa? Bunun için biz de çok kafa patlattık ama
hiçbir çare bulamadık. Her yan İngiliz denetimi altında. Kuş uçurtmuyor adamlar. Depoların ve telsiz
arabalarının kapıları da mühürlü."
 
Teğmen yalnız toy değil, inatçıydı da, "Zarar yok." dedi, "..Selimiye'de bir Sıhhiye Birliği olacaktı.
Hâlâ duruyor mu o?"
 
"Evet. Niye sordun?"
 
"Çünkü iş, o birliğin doktor komutanına bağlı."
 
Hakkı'nın yüzü iyice karardı:
 
"Öyleyse hiç ümit yok. Suratsız, laf anlamaz doktorun biridir."
 
"Olsun! Yarın Selimiye'ye gelsem, beni tanıştırır mısınız?"
 
Üsteğmen Hakkı boynunu büktü. Bu çocukla tartışmayı sürdürmenin bir anlamı yoktu:
 
"Gel."
 
Yüzbaşı Hikmet, bu konuşmadan sıkılmıştı, İhsan'a azarlar gibi, "Haydi ye de kalkalım" dedi. İhsan
daha dokunmadığı keşkülden bir kaşık aldı, ağzına götürdü, vitrinden içeri imrenerek bakan iki
çocukla göz göze gelince utandı, kaşığı tabağın kenarına bıraktı.
 
Kalktılar.
 ONLAR KALKARKEN, Embros gazetesinin savaş muhabiri İlia Vutieridu ile 3. Yunan Tümeni
Komutanı General Trikupis de, Bur-sa'da, Anadolu Oteli'nin yemek salonunda, sofraya oturuyorlardı.
 
Trikupis siyaset dışında kalabilen ender komutanlardan biriydi. Uçları yukarı kıvrık siyah bıyıklı,
ciddi yüzlü, uzunca boylu, güven veren bir askerdi. Zafer için yetiştirilmiş her asker gibi yenilgiden
çok rahatsız olmuştu.
 
Yemek boyunca havadan sudan konuşmaya özendi ama sonunda söz yine savaşa geldi. Vutieridu,
ordunun Anadolu'dan geri çekileceğinden korkuyordu. Trikupis, "Hayır İlia.." dedi, "..asıl savaş
şimdi başlıyor. Bu savaş için bütün gücümüzü ortaya koymak zorundayız. Zira sonunda iki yandan
biri mahvolacak."61
 
TEĞMEN İHSAN AKSOLEY, ertesi sabah Haydarpaşa Hasta-nesi'ne uğradıktan sonra Selimiye'ye
geldi.
 
72 Şu Çılgın Türkler / Yunan Büyük Taarruzu
 
Nizamiye kapısı İngilizlerin denetimi altındaydı. Zorlukla izin alabildi. Nöbetçi subay yanına bir de
İngiliz eri kattı. Dev Selimiye Kışlası'nın Haydarpaşa'ya bakan kısmında, iskelet halindeki birkaç
küçük Türk birliği ile esir kamplarından parça parça İstanbul'a taşınan askerler kalıyorlardı. Kışlanın
karşı kısmı ise iç savaşta Sovyet birliklerine yenilerek Rusya'dan kaçan General Vrangel ordusunun
döküntülerine ayrılmıştı. Namlu ağızlarına meşin kılıflar geçirilmiş pırıl pırıl İngiliz toplarının ve
kamyonlarının düzenle sıralandığı geniş avludan geçip binaya girdiler. Koridorlarda İngilizce uyarı
levhaları vardı.
 
Yüzbaşı Hikmet, Üsteğmen Hakkı ve kısa boylu, suratsız doktor, İhsan'ı bekliyorlardı. Hikmet atıldı:
 
"Ziyaret için kaç dakika verdiler?"
 
"15 dakika."
 
"Öyleyse acele edelim."
 
Tanıştırdı:
 
"Binbaşım, bu delikanlı Teğmen İhsan.."
 
Doktor Hasan azarladı:
 
"Merasimi bırak."
 
İhsan'a döndü:
 
"Ne istiyorsun?"
 "Buradaki askerlerimizden biri hastalanırsa, hastaneye siz sevk ediyorsunuz değil mi?"
 
"Evet ama sana ne?"
 
"Nasıl sevk ediyorsunuz?"
 
Doktorun yüzü morarmaya başladı:
 
"Allah Allah! Adam beni sorguya çekiyor. Yazıyorum, gidiyor."
 
"İngiliz Komutan onaylamadan mı?"
 
"O onaylamadan, burada yaprak bile kımıldamaz."
 
Yüzbaşıya, "Bu ne şaşkoloz adam" diye homurdandı. İhsan duymazlıktan geldi:
 
"Binbaşım, siz her gün, birkaç askeri, veba veya kolera şüphesi ile hastaneye sevk etseniz, ne olur?"
 
"Ne olacak, kıyamet kopar!"
 
Birden ayıldı:
 
Kütahya - Eskişehir Savaşına Hazırlık 73
 
"Yoksa senin niyetin, bulaşıcı hastalık korkusuyla İngilizleri Selimiye'den kaçırtmak mı?"
 
"Evet. Buraya gelmeden başhekimle konuştum, Haydarpaşa Hastanesi, istediğimiz gibi rapor
verecek."
 
Doktor gözlerini kıstı:
 
"Sonra da depolarda ne var ne yok, toparlayıp Anadolu'ya mı yollayacaksınız?"
 
Hikmetle Hakkı korkuyla bakıştılar. Haydarpaşa Başhekimi Ziya Bey'den, doktor hakkında bilgi almış
olduğu için İhsan sükûnetle, "Evet efendim.." dedi, "..yardımcı olmak istemez misiniz?"
 
Doktor infilak etti:
 
"Bir de soruyor sersem! Elbette isterim."
 
Elini alnına vurdu:
 
"Allah kahretsin! Bu kadar basit bir hile neden daha önce benim aklıma gelmedi? Bir hafta sonra,
burada bir tek İngiliz kalırsa, yuh olsun bana. Hazırlığınızı yapın!"
 Odadan kapıyı gümleterek çıktı. Hikmet'le Hakkı, sevinç içinde teğmene sarıldılar.
 
"Oldu! Daha 10 dakikamız var. Otur da çay içelim!"
 
ANKARA'ya gelmesi için Kızılay aracılığı ile M. Kemal'den çağrı alan Yakup Kadri, heyecan
içindeydi. Ciğerlerinden rahatsız olduğundan, büyük savaş sırasında üç yıl İsviçre'de tedavi görmüş,
iki yıl önce İstanbul'a gelmişti. Daha o zaman İstanbul'un onur ve ümit kırıcı havasına dayanamayarak
hemen Anadolu'ya geçmek istemişti ama M. Kemal, yazılarıyla milli mücadeleyi desteklemesinin
daha yararlı olacağını bildirdiği için İstanbul'da kalmıştı.
 
Yazar Abidin Daver, çetin yolculuğun ve Ankara'daki ilkel şartların, sağlığını sarsacağını düşünerek
şefkatle, "Gidecek misin?" diye sordu.
 
Yakup Kadri coştu:
 
"Elbette! Ankara'da ne Yunan takkesi var, ne İngiliz kepi, ne Fransız kasketi, ne İtalyan şapkası, ne
sansür, ne de zindan!62 Ciğerlerimi temiz hava ile doldurmak istiyorum."
 
74 Şu Çılgın Türkler / Yunan Büyük Taarruzu
 
İdare Memuru Mahmut, "Kızılay'dan istediğimiz bilgi geldi.." diye sevinçle içeri girdi, "..İstanbul
halkından kuruş kuruş 155.000 lira toplanmış!"63
 
Odadakiler doğruldular:
 
"İnanılmaz bir sonuç bu!"
 
"Evet efendim. Bu hesaba göre İstanbul halkının büyük çoğunluğu, Ankara'yı destekliyor."
 
Yemeğe çıkmadan önce, İkdam gazetesinde biraraya gelmiş olan gazeteciler, derin bir huzur içinde
sustular. Çünkü bu güzel sonuçta, hükümet ve işgal sansürü ile boğuşa boğuşa görevini sürdüren
yurtsever basının payı büyüktü.
 
İSTANBULLU TÜRKLERİN bir bölümü işgalcilerle iyi geçiniyor, hiçbir şeyi umursamadan zevk ve
sefa içinde yaşıyordu. Bir bölümü işbirlikçilerin ve yobazların telkinleri yüzünden Milli Mücade-
le'ye karşıydı. Küçük bir bölüm de para için işgalcilere hizmet ediyordu.
 
Ama çoğunluk Ankara'yı desteklemekteydi.
 
İşgal olayı, galiplerin saygısızlığı, Yunan ordusunun vahşeti, Rumların gösterileri İstanbulluları çok
çabuk uyandırmış, uyanış hızla her kesime yayılmıştı. Anadolu için olduğu anlaşılan her işe ve işleme
destek vermeye başladılar. Bu hareketin bir lideri yoktu. Bu çok yönlü, büyük, karmaşık hareketin
içinde yalnız aydınlar ve bürokratlar değil, her düzeyden, birçok meslek ve milletten, kadın ve erkek
İstanbullular vardı.
 Anadolu'yu desteklemek, Milli Mücadele'nin devam edebilmesi için İstanbul depolarındaki silah,
cephane, askeri araç-gereci Anadolu'ya kaçırmak, Anadolu için haber toplamak, Anadolu'ya geçmek
isteyenlere yardımcı olmak ve gerektiğinde İstanbul için dövüşmek üzere gizli örgütler, gruplar,
dayanışma birlikleri, hücreler kurulmuş, var olan dernekler, loncalar, topluluklar da bu harekete
katılmışlardı.633
 
Buna karşılık, İngiliz üniformasıyla dolaşan bir kısım Rumlar ve Ermeniler, Hürriyet ve İtilaf
Partisi'nin üyeleri ve ücret karşılığı av köpekliği yapan her milletten hayli Osmanlı da Anadolu'ya
yardım
 
Kütahya - Eskişehir Savaşına Hazırlık 75
 
edenleri keşfetmek, izleyip ihbar etmek, yakalatmak için durmadan çabalıyorlardı.6315
 
Yakalanacak olanları zindan, işkence ve idam beklemekteydi.
 
Ama görevli olan ya da payına bir görev düşen namuslu İstanbullular, bu tehlikeleri göze alarak
çalışıyorlardı.630 İstanbul yönetimi ile İngilizler, bu buzdağının ancak su üstüne yansıyan bazı
bölümlerinden haberliydiler.
 
GECE Muharip örgütünün yöneticileri, Süleymaniye'deki güvenli evde buluştular. Binbaşı Ekrem çok
sıkıntılı görünüyordu, hemen içini döktü:
 
"Şimdiye kadar kim Ankara'dan çağrı aldıysa, derhal Anadolu'ya hareket etti. Bugün Harbiye
Nezareti İstihbarat Müdürü ve M. Kemal Paşa'nın sınıf arkadaşı Albay Asım Gündüz'e, Ankara'ya
çağrıldığını bildirdim ama gitmek için hiç beklemediğim bazı şartlar ileri sürdü."
 
Şaşırdılar:
 
"Ne gibi şartlar?"
 
Binbaşı Ekrem cebinden not aldığı kâğıtları çıkardı:
 
"Hanedandan bir şehzade ile birlikte Anadolu'ya geçmek.. Şehzadenin bir cepheye komutan
yapılması.. Kendisinin de şehzadenin kurmay başkanlığına atanması."64
 
Yüzbaşı Aziz Hüdai'nin yüzü, cehennem taşı yalamış gibi buru-şuverdi. "Yahu.." diye bağırdı,
"..bizim albay, demek ki daha uyanmamış. Elbet bir gün o da uyanır. Durumu Ankara'ya bildirelim."
 
M. Kemal'in cevabı iki gün sonra ellerine geçecekti:
 
"Çağrı iptal edilmiştir!"65
 
NALINCILAR YOKUŞUNDAKİ türbenin arkasındaki avluda, geniş omuzlu, koca elli, palabıyıklı bir
adam, yerde duran iki açık tabuta, ağır makineli tüfeklerin parçalarını özenle yerleştiriyordu. YüzbaşıFaruk, "Tüfeklerin durumu iyi mi Haydar Çavuş?" diye sordu. Irak'ta silah arkadaşlığı yapmışlardı.
 
"İkisi de zehir gibi yüzbaşım. Daha çok iş görür bunlar."
 
"Sen ne zaman Anadolu'ya geçeceksin?"
 
Haydar Çavuş kırgın önüne baktı:
 
"Soruşturdum beyim, bizi çağırmıyorlar."
 
76 Şu Çılgın Türkler / Yunan Büyük Taarruzu
 
Haklıydı. Ankara hükümeti, yıllardan beri cepheden cepheye koşturulan bu yorgun kuşaklan, silah
altına çağırmıyordu. Çünkü elde yeni birlikleri donatacak kadar silah da yoktu, cephane de. Çoğu da
sakattı. Belki yetkililer, savaşa doymuş bu eski askerlerin çağrıya uymayacaklarından da
çekinmekteydiler.
 
Küçük caminin ak sakallı imamı avluya girdi, "İstediklerini hazır ettik oğlum" diye seslendi.
Arkasında güvenilir mahalleliler vardı. Haydar Çavuş aceleyle tabut kapaklarını kapatıp sıkıca
çiviledi. Biri tabutların üzerine, kaç zamandır sandık dibinde saklandıkları için kırışmış bayrakları
serdi.
 
BİNBAŞI EKREM ile İhsan, Faruk'tan gelen haber üzerine Divan Yolu'nun ağzında bekliyorlardı.
İkisi de gözlerine inanamadı.
 
Faruk, bayrağa sarılı iki tabutu taşıyan küçük cemaatin önüne geçmiş, sırtında imamın cüppesi,
başında beyaz sarık, ağır ağır yürüyerek yaklaşıyordu. Bir işgal devriye kolu, komutanının emri
üzerine durup cenazeleri ve Yüzbaşı Faruk'u saygıyla selamladı. Faruk'un ağzı, belli belirsiz bir
gülümseme ile kıvrıldı. Cenaze alayı, Ayasof-ya'ya doğru, rast geldiği İngiliz subaylarının selamları
arasında uzaklaştı.
 
Makineli tüfekler biraz sonra, Ayasofya'nın arkasındaki yanmış bir konağın enkazında oturan alaylı
Teğmen Ahmet Ağa'ya teslim edilecek, onun sandıkladığı silahlar, iş makinesi, hurda demir, değirmen
taşı diye, kapalı adı Zafer Ticarethanesi olan İnebolu Menzil Komutanlığına sevk edilecekti.
 
Ekrem keyifle, "Vay delifişek.." dedi, "..dediğini yaptı. Üstelik yüksek rütbeli İngiliz subaylarına
bayrağı da, kendini de selamlattı."
 
İhsan sözünü fazlasıyla yerine getiren Faruk'u gıpta ile izliyordu. Olacakları düşününce heyecandan
midesi kasıldı. Dr. Hasan, önüne geleni veba şüphesiyle hastaneye sevk etmişti. Haydarpaşa Hastane-
si'nin, tahlil sonuçlarını anlaştıkları şekilde, bugün Selimiye Komu-tanlığı'na bildirmesi gerekiyordu.
 
POLVARİSTA'dakiler bir kere daha sarsıldılar. Yunan taarruzu başlayınca, Türk sürgünlerin
bırakılmasını erteleyen İngilizler, 64 ki-
 Kütahya - Eskişehir Savaşına Hazırlık 77
 
silik grubu da ikiye böldüklerini bildirdiler. Önce 37 sürgün serbest bırakılacaktı, belirsiz bir süre
sonra da kalan 27 kişi.
 
Kısacası Türklerle oynuyorlardı.
 
Çoğu bezginlik içinde rutubetli ve haşaratla dolu odalara kapandı. Bazı sürgünler kışlanın arka
bahçesinde bir tenis kortu yaparak oyalanmaya karar verdiler. İşbölümüne göre Bitlis Valisi Abdül-
halik Renda, Mülkiye Müfettişi Şükrü Kaya, İttihat ve Terakki Partisi Genel Sekreteri Mithat Şükrü
Bleda toprak kazacak, Dahiliye Nazırı Fethi Okyar, Diyarbakır Milletvekili Fevzi Pirinççioğlu,
gazeteci Ahmet Emin Yalman taş kıracak, Maarif Nazın Sarhoş Şükrü ile İstanbul Milletvekili Numan
Usta da arabayla moloz taşıyacaktı.66
 
Çökmemek için daha o gün hırsla işe koyuldular.
 
HASTANEYE sevk edilmiş yirmi sekiz erin kolera olduğunu bildiren yazı, Sultan Selim'in odasına
yerleşmiş olan kibirli İngiliz Komutanın önüne öğleden sonra geldi.
 
Panikleyen İngilizler hiç vakit geçirmeden Selimiye'yi boşalttılar.
 
Meydan Türklere kalmıştı.
 
Dağ telsizlerinin yerleştirildiği açılmamış sandıklar, hemen o gece bina dışına, talimhanenin duvarı
dibine taşındı. Sabahleyin de Bursalı Osman Çavuş, telsiz kamyonlarının kapaklarını menteşelerinden
sökerek mühürleri bozmadan içlerini boşalttı. Becerikli çavuş bir yandan çalışıyor, bir yandan da
Libya'da silah arkadaşlığı yaptığı İhsan'a takılıyordu:
 
"Teğmenim, maşallah hiç değişmemişin. Hâlâ yakışıklı bir delisin."
 
Depolarda işe yarar ne varsa yıldırım hızıyla sandıklandı. Talimhane duvarı dibinde 20 büyük, 75
küçük sandık birikmişti. İhsan Haydarpaşa Hastanesi'nden bir sıhhiye arabası istedi. Hava kararır
karar-maz erler, büyük sandıkları arabayla, küçük sandıkları sırtta iskeleye taşıdılar. Rastladıkları iki
İngiliz nöbetçiyi susturup bağladılar.
 
Eski bir deniz subayı olan Korsan Murat Reis'in ışıkları söndürülmüş büyük motoru, iskeleye
yanaşmış bekliyordu.66a Başına iş açılacağından korkarak direnmeye yeltenen gümrükçü Halil'i,
silahla ikna etmek gerekti. Sandıklar motora yüklendi. Yüzbaşı Hikmet,
 
78 Şu Çılgın Türkler / Yunan Büyük Taarruzu
 
Üsteğmen Hakkı ve o sabah nikâhlandığı eşi Fahriye Hanım motora atladılar. Oynanan oyun birkaç
gün içinde anlaşılacağı için artık İstanbul'da kalmaları mümkün değildi. Dr. Hasan da ilk fırsatta
Anadolu'ya geçmek için Selimiye'yi terk etmişti.
 Hakkı'yla Fahriye Hanım'ın durumunu öğrenen deryadil Reis neşelendi:
 
"Biz de düğünü bu gece deniz üstünde yaparız. Kamaramı gelinle güveye veririm."
 
Motor sessizce iskeleden ayrılarak burnunu Boğaz'a çevirdi. Dikkati çekmeden düşman zırhlılarının
arasından geçip Karadeniz'e çıkmaya çalışacak, devriye gezen Yunan savaş gemilerine yakalanmazsa,
ertesi gün İnebolu'da olacaktı.67
 
O SAATTE İzmir Pasaport iskelesine de bir Yunan savaş gemisinin motoru yanaşıyordu.
Yunanistan'ın İzmir Yüksek Komiseri Ster-giadis, yardımcısı eski Drama Valisi Giritli Müslüman
Naipzade Ali, Yunanlıları desteklediği için yerini koruyan İzmir Belediye Başkanı Hacı Hasan Paşa,
General Papulas ve karargâh mensupları, İzmir'in ileri gelen Rumları ve işbirlikçi bazı Türkler,
iskelede Yunan Başbakanı Gunaris'i bekliyorlardı.
 
Gunaris, ordu yöneticileri ile yüz yüze konuşmak için İzmir'e gelmeyi uygun bulmuştu. Beraberinde
Savaş Bakanı Teotokis ile yeni Genelkurmay Başkanı Korgeneral Dusmanis ve hükümetin askeri
danışmanı Tuğgeneral Stratigos vardı.
 
Karşılama töreni kısa sürdü. Gunaris ve beraberindekiler, sivillerden ayrılarak, hemen ordu
karargâhına hareket ettiler. Konak meydanındaki eski 17. Türk Kolordusu'nun tarihi karargâh binasını,
şimdi Yunanlılar ordu karargâhı olarak kullanıyorlardı.
 
Uzun masanın çevresinde herkes yerini alır almaz, Gunaris konuya girdi:
 
"General Papulas, Türk ordusu daha da güçlenmeden taarruza geçilmesini isteyen raporunuzu
Bakanlar Kurulu'nda uzun uzun görüştük, önerinizi ilke olarak kabul ediyoruz. Fakat bu kez, çok esaslı
bir hazırlık yapıldıktan sonra taarruza geçilmesini uygun bulmaktayız."
 
Papulas'ın ve kurmaylarının yüzleri asıldı. Gunaris gülümsedi:
 
Kütahya - Eskişehir Savaşma Hazırlık 79
 
"Açıklamalarımdan sonra, gecikmeden korkmayacağınızı sanıyorum. Çünkü orduyu en mükemmel
şekilde donatacağız."
 
Papulas'ın sağında Ordu Kurmay Başkanı Albay Konstantin Pal-lis, solunda da Kurmay Başkan
Yardımcısı Albay Sariyanis oturuyordu. İkisinin de gözleri açıldı.
 
"Emrinize 1.000 kamyon ve 250 ambulans daha vereceğiz. İzmir depolarında bulunan 37 ağır Türk
topunu da kullanabileceksiniz. İngilizlerle görüştük, toplan almanıza göz yumacaklar.68 Son yedi
kuşağı silah altına alarak genel seferberliğimizi tamamlıyoruz. Ayrıca Anadolu'ya anavatandan iki
tümen daha yollayacağız. Gerekirse Anadolu'daki soydaşlarımızdan da yararlanacağız. Küçük Asya
Or-dusu'nun mevcudunu 225 bin kişiye çıkarmaya karar verdik. Yunan tarihinin en büyük ordusunu
kurmak istiyoruz."69
 Açıklamasını etkili bir cümle ile bitirdi:
 
"General! Millet bu fedakârlığa karşı sizden bir tek şey istiyor: Kesin zafer!"
 
Hepsinin kaygısı uçup gitmişti. Böyle bir savaş makinesinin kurulması için aylarca beklemeye
değerdi.
 
General Papulas heyecandan iyice boğuklaşmış bir sesle, "Sayın Başbakan.." dedi, "..ben de millete
ve hükümete kesin zafer vaat ediyorum."
 
AKDENİZ GÜNEŞİNDE yıkanan Sakız Adası'nın kuzeyindeki Kardamilla Köyü, sabahleyin telaşlı
çan sesleriyle çalkalanıyordu.
 
Evinin taş duvarı dibine çömelmiş, kemiklerini ısıtan Dimitri Baba irkildi. Vakitsiz çan çaldığına
göre mutlaka biri ölmüş olmalıydı. Doğrulmak istedi ama bacakları öyle tatlı uyuşmuştu ki caydı,
"Ben iyi ki yaşıyorum" diye geçirdi içinden. Bu yıl toprak erken uyanmış, ağaçlar çok çabuk
donanmıştı. Ayaklarının dibinden yavru bir kertenkele aktı. Hava reyhan kokuyordu. Birinin geçtiğini
görünce seslendi:
 
"Kim ölmüş?"
 
"Hiç kimse. Bütün gençleri askere alıyorlar."
 
Kuru ceviz kabuğu gibi buruşuk yüzünü uğuşturdu, "Doğru bilmişim.." dedi kendi kendine, "..işin
ucunda yine pis ölüm var."
 
Birçok genç gibi Dimitri Baba'nın torunu Panayot da asker olacaktı.
 
80 Şu Çılgın Türkler / Yunan Büyük Taarruzu
 
ıebolu, çekçek yeri
 
İNEBOLU MEVKİ KOMUTANI Yarbay Nidai yerinden fırladı:
 
"Ne diyorsun?.."
 
Limanın sığlığı yüzünden İnebolu'nun açığında demirleyen Kemo adlı İtalyan gemisine çıkan denetim
subaylarından biri, telaşla :;eri dönmüş, gemide Veliaht Abdülmecit'in oğlu, Vahidettin'in damadı
Şehzade Ömer Faruk'un bulunduğunu bildirmişti.
 
"Ankara'ya gidecekmiş."
 
"Ankara mı çağırmış?"
 
"Hayır!" 
"Yalnız başına mı gelmiş?"
 
"Albay Kel Asım Bey'le birlikte."
 
Yarbay Nidai Ömer Faruk'u, göğsü dekoratif nişanlarla dolu fiyakalı fotoğraflarından tanır ve can
pazarından gelmiş bütün subaylar gibi gülünç bulurdu. Her şey az çok yoluna girdikten sonra, bu
delikanlının çıkıp gelmesi midesini bulandırdı.70 Bilmediği yeni bir durum olduğunu düşünerek,
Şehzade'nin karaya inmesine izin verdi ve durumu Ankara'ya telledi.
 
Belediye Başkanı Hüseyin Kâşif Bey, Şehzade ile Albay Asım Gündüz'ü eve yemeğe davet etti.
Subayların katılmadığı yemek so-
 
Kütahya - Eskişehir Savaşına Hazırlık 81
 
ğuk geçti. Ankara'nın cevabını beklemek için yemekten sonra bahçeye indiler. Kahvelerini içtikleri
sırada bir inzibat eri göründü. Elinde bir telgraf vardı. Selam verip Ömer Faruk'a uzattı. Telgraf M.
Kemal Paşa'dan geliyordu ve şöyle bitiyordu:
 
"İstanbul'a dönmeniz ve hanedanın bütün üyelerinin hizmetlerinden yararlanılacağı güne kadar orada
kalmanız rica olunur."
 
Şehzade ve Albay Asım, akşam İnebolu'ya uğrayan bir gemiyle İstanbul'a yolcu edildiler.71
Şehzadenin geri gönderilmesine, İnebolu'da, birkaç yaşlı Hürriyet ve İtilaf Partiliden başka kimse
aldırmadı.72
 
MALTA SÜRGÜNLERİ, geceli gündüzlü bir çalışmadan sonra yapımı bitince, derme çatma tenis
kortunun tantanalı bir törenle açılmasına karar vermişlerdi. Aralarında böyle gösterilerin ustası ve
hasretlisi bir hayli nazır bulunuyordu. Ama Polvarista Komutanının verdiği haber, açılış hazırlığını
baltaladı. 37 kişinin vizeleri gelmişti. Ertesi gün İtalya'ya hareket etmeleri gerekiyordu.
 
Son geceyi burada kalacak sürgünleri incitmemek için sessiz geçirdiler.
 
37 kişiden yalnız Ziya Gökalp, Ahmet Ağaoğlu, Medine Muhafızı Fahrettin Türkkan Paşa ve Fethi
Okyar Ankara'ya geçecek, ötekiler yurtdışında ya da İstanbul'da kalacaklardı. ;
 
Öteki sürgünlerin de bir-iki gün sonra serbest bırakılması bekleniyordu.
 
KAÇAK SUBAY ve silah denetimi yapan işgal subaylarının titizliği yüzünden Triestino adlı İtalyan
gemisi, İstanbul'dan iki saat gecikmeyle ayrıldı. Gün batmak üzereydi. Çoğu köylü olan yolcular, arka
güvertenin küpeştesine dayanmış, sessizce, bu büyülü saatte İstanbul'u seyrediyorlardı. Aralarında
bir Fransız çift de vardı. Gemi Anadolu Hisarı hizasına geldiği zaman Madam Amiel, suluboya bir
rüyadan uyanmış gibi mahmur, "Ama Jean.." dedi, "..Mösyö Konstan-tinidis haksız! Ne yana baksan,
burası bir Türk şehri. Yunanlılıkla hiç ilgisi yok."
 Jean Amiel, yolculuğun asıl sebebini bilmeyen karısına cevap vermedi. 35 yıl önce, birçok becerikli
Rum gibi Marsilya'ya yerleş-
 
82 Şu Çılgın Türkler / Yunan Büyük Taarruzu
 
miş olan Trabzonlu zengin Konstantin Konstantinidis'in yanında çalışıyordu. Konstantinidis, Avrupa
ve Amerika'da bulunan Karadeniz Rumlarını, 1918'de Marsilya'da düzenlediği Pontus Kongresi'nde
bi-raraya getirmişti. 500 yıl önce tarihe karışmış olan Pontus devletini diriltmek istiyordu. İstanbul'un
bir Yunan şehri olduğunu iddia ediyor, Batum'a kadar Karadeniz kıyılarının da, Rumların
nüfusun'ancak yüzde onunu oluşturduğuna bakmaksızın, Pontus devletine verilmesini istiyordu. Bütün
servetini bu işe ayırmıştı. Venizelos da, Karadeniz kıyılarındaki Rumların örgütlenmeleri için Albay
Katenyotis'i görevlendirmiş,73 Pontus çetelerinde dövüşen Rumların sayısı hızla 25.000'e
yükselmişti.74
 
Buna karşılık Karadeniz Türkleri de silahlanmışlardı. Ankara da merkezi Amasya'da olan bir ordu
kurmuştu. Merkez Ordusu gibi gösterişli bir ad taşıyan bu kuruluşun toplam tüfek sayısı 6.700'dü.
Kuzeyde Pontus çeteleriyle, güneyde de, bu tehlikeli dönemde Koçgi-ri'de isyan etmiş olan Kürt
aşiretleriyle çatışıyordu.
 
Rumların Pontus rüyası bütün sıcaklığı ile sürmekteydi.
 
Jean Amiel'in görevi, Sumela Manastırı'nı incelemek bahanesiyle Pontus hareketinin Anadolu'daki
liderlerinden Trabzon Metropoliti Hrisantos'la buluşmaktı. Konstantinidis'den talimat ve para
götürüyordu. Eşiyle geldiği için kuşku çekmeyecek, Türklerle Fransızlar arasındaki yumuşamanın da
yardımıyla Trabzon'a çıkması zor olmayacaktı.
 
Yemek salonu da köylüler ve taşralı, kılıksız tüccarlarla doldu. Yolcular durgun, yemekler
baştansavmaydı. Müzik de yoktu. Madam Amiel'in canı sıkıldı. Oysa Marsilya'dan İstanbul'a,
savaştan sonra bütün Avrupa'yı sarmış olan o çılgınca hava içinde eğlenerek, türlü gösteriler
seyrederek gelmişlerdi. Erkenden kamaralarına çekildiler. Sabah geç uyandılar. Kahvaltılarını yapıp
güverteye çıkmaları öğleyi buldu.
 
Sıralara, yerlere, tahta çantalara, küçük denklere oturmuş, küpeşteye yaslanmış yolcular, hiç
konuşmadan soluk kıyıyı seyrediyorlardı. Madam Amiel, sağında duran buruşuk fesli, kirli gocuklar
giymiş, gözleri uykusuzluktan kanlı adamlara bakarak yüzünü buruşturdu, "Ne kadar çok köylü var bu
gemide.." diye yakındı, Fransızca
 
Kütahya - Eskişehir Savaşına Hazırlık 83
 
anlamayacakları için de sesini alçaltmadan ekledi: "..ne kadar da çirkin insanlar."
 
Dr. Hasan, "Madam bizi beğenmedi" diye homurdandı. Yüzbaşı Faruk güldü:
 
"Haklı. Hepimiz manda leşi gibiyiz."
 Uğurlamaya gelen İhsan tanıştırmıştı ikisini. Az sayıdaki kamaralar dolu olduğu için Faruk'la doktor,
geceyi birçok son dakika yolcusuyla birlikte, pireli ve küf kokan başaltının tahta döşemesi üzerinde
geçirmişler, sabaha kadar gözlerini kırpmamışlardı.
 
Madam Amiel başını öbür yana çevirdi, makine dairesinde geceledikleri için kömür tozuna ve yağa
bulanmış delikanlıları gördü; utanacakları yerde bu hallerinden pek hoşlanmış gibiydiler, iğrenerek
döndü:
 
"Çok da pisler Jean. Güzelim İstanbul'u gerçekten bu ilkel insanların elinde bırakmamalı."
 
Yan güvertenin sonunda, Yakup Kadri, tel gözlüklü, eski elbiseli bir memur ve tek başına Ankara'ya
gitmeyi göze almış, sıkmabaşlı, is-karpinli, adının Nesrin olduğunu öğrendiği bir genç kızla sohbet
ediyorlardı. Nesrin heyecanını belli etmemeye çalışarak, "Yunan savaş gemileri yolumuzu kesemez,
değil mi?" diye sordu.
 
Tel gözlüklü memur kızı yatıştırdı:
 
"İtalyan gemisi bu küçük hanım, cesaret edemezler."
 
Bir delikanlı heyecanla haykırdı:
 
"İnebolu!"
 
Kerempe Burnu'nu dönmüşlerdi. Ufukta İnebolu kıyısı bir çizgi halinde görünüyordu. Herkes
canlandı. Kömürcü çırağına benzeyenlerden biri, "Haydi toparlanalım. İnebolu'da inip biraz gezeriz"
dedi. Gençler hiç itiraz etmeden kalkıp güverteden ayrıldılar.
 
Madam Amiel "Pisler gidiyor.." diye müjde verdi, sağına göz attı, "..Oo! Çirkin adamlar da gidiyor."
 
Dr. Hasan bir an önce kılığını değiştirmek için acele eden Faruk'u durdurdu, Madam Amiel'e döndü,
Fransızca, "Aziz Madam.." dedi, "..size ve eşinize iyi yolculuklar diliyoruz."
 
Yürüyüp gittiler.
 
84 Şu Çılgın Türkler / Yunan Büyük Taarruzu •
 
Madam Amiel sersemlemişti, "İşittin mi.." diye feryadı bastı, "..çirkin köylü Fransızca konuştu. Aman
Tanrım! Bunlar gerçekten acayip adamlar."
 
İtalyan kamarot ve tayfaların dostça davranışları Yakup Kad-ri'nin ilgisini çekmişti. Tel gözlüklü
memur, "Ee.." dedi, "..bu hatta kaçak silah, cephane ve subay taşıya taşıya, Türklerle içli dışlı
olmuşlar."
 
"Acaba bu gemide de kaçak silah var mıdır?"
 "Az da olsa, mutlaka vardır."
 
"Ama bu defa subay yok galiba."
 
Memur gülümsedi:
 
"Olmaz olur mu?"
 
"O kadar dikkatle baktım ama ayırdedemedim."
 
"İşgal denetimi çok sıkılaştı. Biz de denetimden geçebilmek için geçici kimliğimize uygun şekilde
giyinmek ve davranmak için günlerce önce hazırlığa başlıyoruz."
 
Yakup Kadri ile kız şaşırdılar:
 
"Yoksa siz de mi subaysınız?"
 
"Evet efendim. Talimat uyarınca İnebolu'ya kadar kimseye gerçeği açıklamamamız gerekiyordu.
Askeri doktorum."
 
Yakup Kadri "Çok iyi." dedi sevinçle, "..tek doktor da şu sıra Anadolu için büyük kazançtır."
 
Doktor güldü:
 
"Biz 40 doktor, 10 eczacıyız."75
 
Yakup Kadri'nin ağzı açık kaldı.
 
İnebolu sularına girmişlerdi. Neşeli bir uğultu yükselmişti. O yana döndüler. Temizlenip
üniformalarını ve başlıklarını giymiş kırk kadar genç, martı sürüsü gibi bembeyaz, güverteye
çıkmışlardı.
 
"Bunlar kim?"
 
"Heybeli Deniz Okulu'nun kaçak öğrencileri. Onlar da damla damla oluşan deniz kuvvetlerimize
katılmak için Samsun'a gidiyorlar. Biz İnebolu'da ineceğiz. İzninizle."
 
Askerce selam verip ayrıldı.76
 
Madam Amiel bu sürprize bayılmıştı. Az sonra güvertelere, üniformalarım giymiş subaylar, askeri
doktor ve eczacılar da çıkınca, kendini tutamadı, el çırpmaya başladı. Bugüne kadar hiç böyle çar-
 
KUtahya - Eskişehir Savaşına Hazırlık 85
 
pıcı bir gösteri görmemişti. Yakup Kadri de heyecan içindeydi. Genç kıza, "Bir romanda yaşıyorgibiyim" diye fısıldadı.
 
Birkaç heyecanlı delikanlı şarkıya başlamıştı:
 
Karadeniz, Karadeniz
 
Gelen düşman değil, biziz..
 
Şarkıya katılanlar gittikçe arttı. Şişman kaptanın her zamanki işareti üzerine tayfalardan biri, dostluk
jesti olarak, isten kararmış, buruşuk bir Türk bayrağını direğe çekmeye koyuldu. Yükseldikçe
bayrağın buruşukları düzeliyor, rengi açılıyordu. Nesrinin gözleri doldu.
 
İnebolu'nun Yarbaşı'na doğru set set yükselen beyaz evleri, denize açılmaya hazırlanan büyük
kayıklar, yalıda toplanan halk görünüyordu artık. Gemideki bütün Türklerin katıldığı şarkı
Anadolu'nun en hareketli deniz kapısı İnebolu'ya yansımaktaydı:
 
Onun sana selamı var,
 
Diyor ki düşmanın ne canı var?
 
Kovsun onu sularından
 
Orada Türk sancağı var!
 
ANKARA iyice ısınmış, Meclisin karşısındaki set üstünde bulunan Millet Bahçesi yine açılmıştı.
Birkaç söğüt ve kavak ağacının gölgesine örtüsüz masalar, tahta iskemleler serpiştirilmişti. Bahçeye,
şimdi yerinde geniş Bankalar Caddesi'nin bulunduğu toprak yoldan giriliyordu. Birçok milletvekili
hava almak için bahçede toplanmıştı. Sohbet ediyorlardı.
 
İzmir Milletvekili Enver Bey, "Meclis açılalı, hükümet kurulalı, bakanlıklar çalışmaya başlayalı bir
yılı geçti.." dedi, "..binlerce yeni insan geldi Ankara'ya. Ama hâlâ iyi bir lokantası, temiz bir oteli, bir
pastanesi, bir kitabevi yok. Kimsenin aklına uygarlığın gereği olan böyle yerler açmak gelmiyor.
İlkelliği yazgı gibi benimsemişiz. İzmir'in de Müslüman mahalleleri tıpkı böyledir. Rum
mahalleleriyse tam tersi. Biz yaşamaktan korkuyoruz. Bu anlayış değişmedikçe."
 
Milli Eğitim Bakanı Hamdullah Suphi Tanrıöver, uzun süren Bakanlar Kurulu toplantısından çıkmıştı.
Gümüş rengi saçları ve her zamanki özenli giyimiyle geldiğini görünce doğruldular. Zamir Bey
seslendi:
 
86 Şu Çılgın Türkler / Yunan Büyük Taarruzu
 
"Böyle buyrun."
 
Hamdullah Suphi Bey eliyle yüzünü yelpazeleyerek oturdu ve merakla bakanlara haberi verdi:
 "Bekir Sami Bey Dışişleri Bakanlığı'ndan istifa etti."
 
Yunus Nadi Abalıoğlu ile Mahmut Esat Bozkurt, Bekir Sami Bey kurulunun üyeleri olarak Londra'ya
gitmişlerdi. Bekir Sami Bey tarafından aldatılmış olmayı affetmiyorlardı. Milli Mücadele'nin ve
Milli Ant'ın anlamını kavramadığını kanıtlamış olan Bekir Sami Bey'in hükümetten çekilmesine
memnun oldular. Bir milletvekili sordu:
 
"Anlaşmalar?"
 
"İtalya ile imzalanan anlaşma da kabul edilmedi."
 
Ardahan Milletvekili Hilmi Bey'in huzuru kaçmıştı:
 
"İngiltere'yle yaptığı sürgün ve esir değişimi sözleşmesini reddetmezsiniz değil mi?"
 
"Bu gece yeniden toplanıp görüşeceğiz. Eşitliğe aykırı olduğu için onun da kabul edileceğini
sanmıyorum."
 
Bu sırada Bakanlar Kurulu toplantısından çıkan M. Kemal'in dolgu tekerlekli döküntü otomobili, bir
toz bulutu içinde Meclis'in önünden geçiyordu. İki yanı bataklık, toprak yoldan Ankara istasyonuna
doğru uzaklaştı. Hilmi Bey çenesiyle arabayı işaret etti:
 
"Yahu, şu zavallılığımızla koca İngiliz İmparatorluğu'na kafa tutmaya kalkışırsak, gülünç olmaz
mıyız?"
 
MİLLETVEKİLLERİ Millet Bahçesi'nde tartışırlarken, Lord Curzon da, Dışişlerine çağırdığı İstanbul
hükümetinin Londra Büyükelçisi Reşit Paşayı diplomatik bir dille azarlamaktaydı.
 
İmzaladığı sözleşmeyi hiçe sayarak Türkleri bir buçuk ay oyalayan ve taahhüdüne rağmen sürgünlerin
24'ünü hâlâ Malta'da tutan İngiliz Hükümeti, İngiliz esirlerinin hemen serbest bırakılmasını istemiş
ama Ankara, sözleşmeye aykırı olan bu isteği reddetmişti.
 
Lord Curzon, Ankara'daki 'kardeşlerinin' İngiliz esirlerini hâlâ bırakmamalarından, İstanbul
hükümetinin de sorumlu olabileceğini söyledi. İngiliz siyasetçilerinin en çok kullandıkları yöntem
buydu: Tehdit.
 
Kütahya - Eskişehir Savaşına Hazırlık 87
 
H. Suphi Tanrıöver
 
Yunus Nadi Abalıoğlu Mahmut Esat Bozkurt
 
Osmanlılar, Batı karşısında, yüz elli yıldan beri hep azarlanmaya, boynu bükük durmaya ve alttan
almaya alışmışlardı. Reşit Paşa, durumu telaş içinde İstanbul'a şöyle bildirecektir:
 "Ankara'nın tutumu, bize karşı iyi niyet gösteren İngilizler üzerinde pek kötü etki yapıyor."77
 
TRİESTİNO'nun çevresini kayıklar almıştı. 'Temiz' kâğıdı olanlar kayıklara binerken, buharlı vinçler
de ambarlardaki yükleri, üç çifte kürekli denk kayıklarına yüklüyorlardı. Yükler arasında yüz sandık
top mermisi ile Yüzbaşı Faruk'un İngilizlere selamlata selamlata İstanbul sokaklarından geçirdiği iki
ağır makineli tüfek de vardı.
 
Gelen malları teslim almak ve Ankara'ya ulaştırmakla görevli (Menzil Komutanı) Binbaşı Zafer
Kemal, Yahya Paşa camisinin kayyımına haber yollatarak, imece için halka çağrıda bulunmasını
istedi. İkindi namazı başlamıştı. Namaz biter bitmez, kayyım seslendi:
 
"Ey cemaat! Cephane geldii! Haydi imeceyeee!"
 
Bu çağrılara alışmış olan cemaat çıkışa koştu. Yalıya indikleri zaman, gemiden dönen kayıklar da
çekçek yeri denilen kumsala baştankara etmekteydiler. Cephane ve silah sandıkları hızla karaya
alındı. Devriye gezen Yunan savaş gemileri gelmeden, sandıkları 200 basamak merdivenli yoldan
Yarbaşı'na çıkarmak, sonra da daha içeriye, İkiçay vadisindeki güvenli cephaneliğe taşımak
gerekiyordu. Ama artık bu zor işin ustası olmuşlardı. İki kişinin zorlukla kaldırdığı sandı-
 
88 Şu Çılgın Türkler / Yunan Büyük Taarruzu
 
ğın altına giren İnebolulu, dengesini ayarlar ayarlamaz, yola koyuluyordu.
 
Yakup Kadri, Mevki Komutanı Yarbay Nidai ile taş merdivenin yakınında durmuş, kaynaşan
kalabalığı izliyordu. İnebolu'ya iner inmez herkes gibi o da fesi atıp kuzu derisi bir güzel kalpak
almıştı.
 
"İnebolu her gün böyle mi?"
 
"Aşağı yukarı böyle. Her gemiden biraz yük çıkıyor. Bazen motorlar da geliyor. İstanbul'daki
örgütlerimiz, haritadan küreğe, tüfek yağından el bombasına kadar, bir orduya ne gerekiyorsa,
ambarlardan binbir oyunla çalıp çalıp yolluyorlar. Kendi malımızın hırsızı olduk. Bütün askeri
depolar, fabrikalar İstanbul'da toplanmış, bunun tehlikesi hiç hesaba katılmamış. Bu gibi kuruluşlar
Anadolu'ya serpilmiş olsaydı şimdi bu acıları çekmezdik.."
 
"Osmanlı, Anadolu'nun anavatan olduğunu hiç düşünmemiş ki."
 
Nidai yere tükürdü:
 
"Düşünmüş olsa bu kepaze hali yaşamazdık. Neyse. Bazı işbilir-ler, işgalcilerin kiloyla sattığı
hurdaya çıkmış, düğmeleri koparılmış üniformaları alıp getiriyorlar. Asker mintanla, şalvarla
dövüşeceğine, bari bunları giysin diye biz de birkaç kuruş kâr verip satın alıyoruz. Ama on binlerce
kişiyi giydirmek kolay mı? Bu yüzden ordu altı kaval, üstü şişhane bir halde. Görünce sakın
şaşırmayın."
 Kendi üniforması da kurallara uygun değildi zaten.
 
"..Ne gelirse, kağnı ve araba kollarıyla Ankara'ya sevk ediyoruz. Ayda ancak bir sefer yapabiliyor,
sefer başına 25 lira alıyor, yoksul evlerini geçindiriyorlar. Giderken göreceksiniz, İnebolu-Ankara
yolu böyle karınca dizileri ile dolu."
 
İnebolular önlerinden sırtlarındaki sandıklarla koşar adım geçiyor, basamakları soluk soluğa
tırmanıyorlardı. İçlerinde ak sakallı erkekler de vardı.
 
"Bu akşam misafirimizsiniz. Sizleri yarın sabah yolcu edeceğiz."
 
NESRİN, subay aileleriyle birlikte Şeref Oteli'ne yerleşmişti. İnebolu Tetkik Heyeti Amirliği'nden
bir görevli vakit geçirmeden otelde ziyaretine geldi:
 
"Ankara'ya niçin ve kime gidiyorsunuz küçük hanım?"
 
Kütahya - Eskişehir Savaşına Hazırlık 89
 
"Merkez Komutan Yardımcısı Yüzbaşı Vedat dayımdır. O çağırdı beni."
 
Görevli otelden çıkar çıkmaz Ankara'ya şifreli telgraf çekti. Yüzbaşı, söylediğini doğrulamazsa kızı
ilk gemiyle İstanbul'a geri gönderecekti. Askeri Polis örgütünün yerine kurulan Tetkik Heyeti
Amirliklerinin görevi, özellikle İngiliz ve Yunan ajanları ile bozguncuların Anadolu'ya girmelerini
önlemek, etkinliklerini engellemekti. İstanbul'da, saray ile İngiliz ve Yunanlıların desteklediği, çoğu
din postuna bürünmüş işbirlikçi dernek ve örgütler vardı. Bunların halkı isyana, askerleri kaçmaya
teşvik etmekle görevli adamları, türlü yollardan Anadolu'ya sızıyor ve zehirlerini bırakıyorlardı.78
 
Tetkik Heyeti Amirliklerinin çok uyanık olmaları gerekliydi. Ama yetişmiş insan az, ödenek
yetersizdi. Örgütün başarılı olduğunu söylemek zordu.
 
Bu yetersizlik felakete sebep olacaktı.
 
YÜZBAŞI VEDAT, şaşkınlık içindeydi. Nesrin, Büyükdere'deki o bahçeli, güzel evi, rahatı, zengin
sözlüsünü ve canım İstanbul'u neden bırakıp da bu tozlu ve karanlık kasabaya geliyordu? Ankara'ya
katıldığı için kendisiyle selamı sabahı kesmiş olan paşa eniştesi, Nesrin'in yalnız başına bu yolculuğa
çıkmasına nasıl, neden izin vermişti?
 
Telgrafa hemen cevap verdi:
 
"Yeğenimdir. İlk kafile ile yola çıkarmanızı rica ederim."
 
Karısı yeğeninin okul arkadaşıydı, onun aracılığıyla tanışıp evlenmişlerdi zaten. Akşam eve gelip de
haberi verince Vedia, sevinç içinde, "Ah ne iyi.." diye çığlık attı, "..yalnızlıktan bunalmıştım!"
 
Hamamönü'nde, Tacettin camisine yakın, tek katlı bir Ankara evinin avluya açılan beş odasındanbirinde kalıyorlardı, öbür dört odada da subay aileleri oturmaktaydı. Hela ortaktı; su çeşmeden
taşmıyor, yemek avluda pişiriliyordu. Emirgân'da doğup büyümüş, oldukça varlıklı bir ailenin kızı
olan karısı, geldiğinden beri bu durumdan bir kere bile yakınmamıştı. Bunaldığını ilk kez ağzından
kaçırı-yordu.
 
"Ah, inşallah çikolata getiriyordur."
 
Çikolata, biraz da İstanbul demekti.
 
90 Şu Çılgın Türkler / Yunan Büyük Taarruzu
 
İNEBOLULULAR çarşı içindeki büyük aşevinde iftar sofrası hazırlatmış, Yakup Kadri ile doktor,
eczacı ve subayları ağırlıyorlardı. Masalar birleştirilip muşamba örtüler örtülmüş, özenle teneke
tabak ve sürahiler dizilmişti. Binbaşı Zafer Kemal meraklı misafirlere övünçle müftüyü gösterdi:
 
"Burada imeceyi Ahmet Hamdi Efendi başlattı."79
 
İftar duasını yaptığından beri hiç konuşmamış olan müftünün yüzü kızardı, koca binbaşıyı çocuğuymuş
gibi, "Sus." diye payladı, "..vatan sevgisi imandandır, vatana hizmet de ibadettir, ibadetlerin de en
makbulüdür. Çünkü mutad ibadet, kendi kurtuluşumuz içindir, vatan hizmeti ise herkesin kurtuluşu
içindir, bence daha makbuldür. Her ibadet gibi o da gösterişe, övünmeye, övülmeye gelmez. Bu
konuyu kapatalım."
 
İnebolu'ya ayak bastığından beri iyimserlik içinde yüzen Yakup Kadri, beyaz sarıklı, kır sakallı,
küçük adama hayranlıkla baktı. Nidai, "100 sandık mermi nedir ki?" demese, iyimserliği sürüp
gidecekti. Nidai gürledi:
 
"Mermi sandıkları yalıya dağ gibi yığılmadı mı, bu iş zor yürür!"
 
Yakup Kadri yanında oturan Yüzbaşı Faruk'a kaygıyla, "Doğru mu?" diye sordu. Faruk, "Doğru ama
merak etmeyin." dedi, "..arkadaşlar çalışıyorlar." Oysa kendi Yakup Kadri'den daha da kaygılıydı.
Çünkü binlerce top mermisini, İngiliz denetimini ve Yunan ablukasını atlatıp da İnebolu'ya yığmanın
bir hayal olduğunu biliyordu.
 
İçini çekti.
 
ERTESİ GÜN İngiliz Yüksek Komiseri Sir Rumbold, Müsteşarı Rattigan'a, az önce General
Harington'un telefonla bildirdiği şaşırtıcı haberi verdi:
 
"Ankara hükümeti esir değişimi sözleşmesini de reddetmiş."
 
Rattigan sapsarı kesildi:
 
"Bir yanlışlık olmasın?"
 "Haber Ankara'daki ajanımızdan geliyor."
 
"29 İngilize karşı 64 Türkü serbest bırakıyoruz. Daha ne istiyor Ankara?"
 
Rumbold sükûnetle, "Malta'daki bütün Türkleri" dedi.
 
Rattigan ayaklandı:
 
Kütahya - Eskişehir Savaşına Hazırlık 91
 
"Bunu asla kabul edemeyiz! Geri kalanların çoğu Ermeni kıyımından sorumlu. Bunları yargılamak
zorundayız."
 
Rumbold, "Heyecanınızı anlıyorum.." dedi bezgin bir sesle, "..çünkü bu konuda çok iddialı konuştuk.
Ama gerçeği birbirimize itiraf edebiliriz, değil mi? İki yıldır bütün imkânlar elimizde. Buna rağmen
Ermeni kıyımı hakkında bir tek ciddi kanıt bulamadık."80
 
Müsteşar terini silerek, "Yine de Mustafa Kemal'in iradesi önünde geri çekilmemiz doğru olmaz!"
dedi. Rumbold hak verdi. İngiliz İmparatorluğu'nun, askerlerine giydirecek üniforma bulamayan bir
asi generalin inadına boyun eğmesi düşünülemezdi bile.
 
Haber Londra'ya tellendi.
 
BİNBAŞI ZAFER KEMAL, eşkıyaya karşı önlem olarak kafileye iki de atlı jandarma katmıştı. Kafile
yirmi at arabası ile her biri ancak iki mermi sandığı taşıyabilen elli kağnıdan kuruluydu. Zayıf atları
yormamak için her yokuşun başında erkekler ve genç kadınlar iniyor, arabalarda yalnız yaşlılar ve
çocuklar kalıyordu.
 
Yeşilin türlüsüne boğulmuş İlgaz Dağı'na tırmanmaktaydılar. Nesrin, öteki genç subay hanımları gibi,
ökçeli ayakkabıları elinde, çorapla, Y. Kadri ve Yüzbaşı Faruk'la konuşa konuşa yürüyordu. Niye
Ankara'ya gittiğini merak eden Y. Kadri'yi kısaca cevapladı:
 
"Bu vatan yalnız erkeklerin değil ki efendim. Mutlaka benim de payıma düşen bir görev vardır. Kağnı
süremem ama hastabakıcılık yapabilirim, asker için dikiş dikebilirim, kimsesiz çocuklara
bakabilirim."
 
Y. Kadri heyecanlandı. Bu yepyeni bir sesti. Sessizce kağnıları yeden kavruk köylülere, konuşa
konuşa yürüyen doktorlara, eczacılara, subaylara, kocalarını yalnız bırakmamak için göç yoluna
düşmüş şehirli kadınlara baktı, deniz okulu öğrencilerini, İneboluluları düşündü, içi dolup taştı:
 
"Bir romanda yaşadığımı düşünüyordum. Yanılmışım. Böyle roman olur mu? Bağımsızlığı ve
özgürlüğü için mücadele eden bir halkın destanı bu."
 
LONDRA yakınlarındaki Churt'ta bulunan sayfiye evinin geniş bahçesinde, Lloyd George ile Lord
Curzon da ağır ağır yürüyerek ko- 
92 Şu Çılgın Türkler / Yunan Büyük Taarruzu
 
nuşuyorlardı. Lloyd George bu vesileden yararlanarak sevgili köpeği Tasso'yu da gezdiriyordu.
 
Lord Curzon kalın bastonuna yaslanarak durdu:
 
"..Bunun üzerine Washington elçiliğimize talimat vererek, Amerikan hükümetinin elinde, Türklerin
Ermeni kıyımı yaptığına dair belge olup olmadığını öğrenmesini istedim. Amerikalılar, ellerindeki
bütün dosyalan incelememize açtılar."
 
"Güzel."
 
"Ama Büyükelçiden gelen cevap beni hayal kırıklığına uğrattı. 'Dosyalarda, Türkler aleyhinde kanıt
olarak kullanılabilecek hiçbir belge olmadığını' bildiriyor." 81
 
"Şu halde, Malta'da bulunan hiçbir Türkü yargılamamız mümkün değil."
 
"Evet. Başsavcılık da bu kanıda."
 
"Öyleyse tümünü serbest bırakmamız gerekecek."
 
"Hukuk açısından, evet. Ama prestijimiz bakımından bunun doğru olmadığını düşünüyorum."
 
Lloyd George, bir şey söylemeden yürümeye başladı. Lord Curzon haklıydı. Bir çıkış yolu bulmak
zorundaydılar. Birden durup Lord Curzon'u bekledi:
 
"Kanıt bulamadığımızı açıklamadan, bu olayı dünya kamuoyuna şöyle takdim edemez miyiz: Ankara,
İngiliz esirlerini serbest bırakmadı, biz de haklı olarak, geri kalan Türklerin serbest bırakılmasını
erteledik. Ne dersiniz?"82
 
Kuşkuyla baktı. Curzon memnunlukla Başbakanı destekledi:
 
"O zaman olay, hukuki olmaktan çıkar, siyasi nitelik kazanır."
 
Lloyd George'un yüzü gevşedi:
 
"Böylece biz de oyunu, kendi alanımızda ve kendi kurallarımızla oynarız."
 
Olayı sürüncemede bırakmayı kararlaştırdılar.
 
BU YAKLAŞIM, Ermeni kıyımından sorumlu tutulan 51 sürgünle birlikte, her an serbest bırakılmayı
bekleyen 27 sürgünün de daha uzun süre Malta'da kalmasına yol açacak, İngiliz baskısına boyun
eğmeyen Ankara da belli başlı İngiliz esirlerini elinde tutmayı sürdürecektir.
 Kütahya - Eskişehir Savaşına Hazırlık 93
 
Yola çıkmaya hazırlanan 27'ler, erteleme kararını öğrenince bir kez daha yıkıldılar:
 
"Ama bu zulüm!"
 
Bu karar sürgünleri ikiye böldü. Ankara'nın ilkeli davranarak 'ya hep ya hiç' demesini doğru bulanlar,
"işte hükümet böyle olur!" diye Ankara'yı alkışlıyor, bir kısmı ise Malta'da kalacakları için
İngiltere'yle birlikte Ankara'ya da ateş püskürüyordu. Bunlar için kişisel esenlik, bağımsızlıktan ve
devlet onurundan daha önemliydi. Osmanlı Devle-ti'ni kemirip çürüten etkenlerden biri de bu
anlayıştı.
 
Sürgünlerin tepkisi durmuyordu. Kışla Komutanı, her olasılığa karşı, sürgünlere şu mesajı yollamayı
gerekli gördü:
 
"Kimse buradan kaçabileceğini hayal etmesin. Malta'dan kuş uç-maz!"82a
 
TRABZON'a zorluk çekmeden çıkan Jean Amiel, Metropolit Hrisantos'a Konstantin Konstantinidis'in
yolladığı mühürlü zarf ile Fransız frankı ve Osmanlı altını dolu deri çantayı teslim etti. Hrisan-tos,
'Pontus davasına verdiği destekten dolayı' Jean Amiel'i kutsadı, 'haklı davalarının cömert öncüsü
Mösyö Konstantinidis'i' dinsel bir saygıyla andı, kalın ve hoş sesiyle, "Bize güvenini sürdürsün.."
dedi, "..Tanrı'nın izniyle davamızı kazanacağız. Karadeniz kıyısında şanlı Pontus devleti yeniden
dirilecek!"
 
Fındık ihracatçısı zengin bir Rum aile Amielleri misafir etti. Trabzon'da gece kulübü, gazino, hatta
kadınlarla gidilebilecek bir lokanta bile olmadığını öğrenen Madam Amiel suratını astı. Bu geziye
doğu masalları yaşayacakları ümidiyle gelmişti. Yemeği evde yediler. Ev güzel ve büyük, sofra
zengin ama neşesizdi. Ev sahibi Metropolit gibi iyimser değildi:
 
"Anadolu paylaşılıyordu. Biz de, Pontus devletini kolayca hayata geçirebileceğimiz hevesine
kapıldık. Çünkü Türklerin bittiğini, yeni bir savaşı göze alamayacağını, büyük devletlere boyun
eğeceğini sanıyorduk. Kilisenin öncülüğünde örgütlendik. Yunanistan'ın ve İngiltere'nin yardımıyla
silahlandık. Birçok çete kurduk.82b Ama bu Türkler şaşırtıcı bir millet. O ağır yenilgiye rağmen
canlandılar, onlar da çeteler kurup silaha sarıldılar. Ankara da, o kadar sıkışık olduğu halde bize
karşı asker ayırdı. Doğrusu şu, her gün biraz daha erimekteyiz.
 
94 Şu Çılgın Türkler / Yunan Büyük Taarruzu
 
Kısacası Mösyö Amiel, amacımıza silahla ulaşabilmemiz çok zorlaştı. Davamızı siyasallaştırıp
Avrupa'nın desteği ile masada kazanmaya bakalım. Nasıl olsa Avrupa, Müslüman Türklere karşı
Hıristiyan Pontusluları tutacaktır. Mösyö Konstantinidis gerçek durumumuzu bilsin. Yoksa tarihe
gömülmemiz çok sürmeyecek."
 
İÇ ANADOLU'ya yaklaştıkça, kurt hücumuna uğramış koyunlar gibi birbirine sokulmuş kerpiç
evlerden kurulu yoksul, neredeyse erkeksiz köylerden, kel dağların eteklerinden, kıraç topraklardangeçerek, karanlık, bakımsız kasaba ve şehirlerde konaklayarak ilerleyen kafile, altı gece ve yedi gün
süren yorucu bir yolculuktan sonra akşama doğru Ankara'ya ulaştı.
 
Altı yüzyıllık devletin anavatanı Anadolu, bütün imparatorlukların anavatanlarının tersine, utanılacak
kadar yoksul ve bakımsızdı. Nesrin'in neşesi sönmüştü.
 
Onun hayal kırıklığını fark eden tel gözlüklü doktor Kâmil Bey, "Bak kızım.." demişti, "..bir
tekerleme vardır, bilir misin: Çalıydı, çırpıydı ama evimdi. Anadolu da yoksuldur, çıplaktır,
bakımsızdır ama vatanımızdır. Osmanlı Devleti Anadolu'yu sürgün idarecilerin, mültezimlerin,
mütegallibelerin, ağaların, cahil hocaların, şeyhlerin insaf ve iz'anına terk etmiş. Halk uyanamamış,
hayatı zar-zor sürüklemekle yetinmiş. Onun için şehirlerimiz, topraklarımız böyle. Hele şu vartayı
atlatalım, el birliği ile Anadolu'yu şenlendirir, halkımızı da uyandırırız. Buraları 40 yıl sonra
tanıyamazsın. Vatan artık padişahın mülkü değil ki, herkesin. Bunu anladığı gün halk sabana,
kazmaya, çekice, kaleme, başka bir hevesle sarılacaktır."
 
Nesrin o kadar sevdiği İstanbul'u düşündü. O da Anadolu gibiydi aslında. Halkta yaşama sevinci
yoktu, galiba hiç olmamıştı. Halk nasıl canlandırılabilirdi acaba?
 
Şimdi Mevki Hastanesi'nin bulunduğu, Çankırı Kapısı denilen yerde, kimlik denetimi yapılan bir
karakolun önünde durdular. Nesrin, karşılayıcıların arasında dayısını görünce, arabadan atladı, deli
gibi koşup sarıldı. Dr. Kâmil Bey'e, Y. Kadri'ye, Dr. Hasan'a, Yüzbaşı Faruk'a, öteki subay ve
eşlerine tek tek veda etti.
 
Kağnı kolu da atlı jandarmalarla birlikte ilerleyip sağa saparak, Sarı Kışlaya yol aldı. Kışlada
bekleyen subaylar, yüz sandık mermiyi,
 
Kütahya - Eskişehir Savaşına Hazırlık 95
 
Yola çıkmaya hazırlanan 27'ler, erteleme kararını öğrenince bir kez daha yıkıldılar:
 
"Ama bu zulüm!"
 
Bu karar sürgünleri ikiye böldü. Ankara'nın ilkeli davranarak 'ya hep ya hiç' demesini doğru bulanlar,
"işte hükümet böyle olur!" diye Ankara'yı alkışlıyor, bir kısmı ise Malta'da kalacakları için
İngiltere'yle birlikte Ankara'ya da ateş püskürüyordu. Bunlar için kişisel esenlik, bağımsızlıktan ve
devlet onurundan daha önemliydi. Osmanlı Devle-ti'ni kemirip çürüten etkenlerden biri de bu
anlayıştı.
 
Sürgünlerin tepkisi durmuyordu. Kışla Komutanı, her olasılığa karşı, sürgünlere şu mesajı yollamayı
gerekli gördü:
 
"Kimse buradan kaçabileceğini hayal etmesin. Malta'dan kuş uçmaz!"823
 
TRABZON'a zorluk çekmeden çıkan Jean Amiel, Metropolit Hrisantos'a Konstantin Konstantinidis'in
yolladığı mühürlü zarf ile Fransız frankı ve Osmanlı altını dolu deri çantayı teslim etti. Hrisan-tos,'Pontus davasına verdiği destekten dolayı' Jean Amiel'i kutsadı, 'haklı davalarının cömert öncüsü
Mösyö KonstantinidisT dinsel bir saygıyla andı, kalın ve hoş sesiyle, "Bize güvenini sürdürsün."
dedi, "..Tanrı'nın izniyle davamızı kazanacağız. Karadeniz kıyısında şanlı Pontus devleti yeniden
dirilecek!"
 
Fındık ihracatçısı zengin bir Rum aile Amielleri misafir etti. Trabzon'da gece kulübü, gazino, hatta
kadınlarla gidilebilecek bir lokanta bile olmadığını öğrenen Madam Amiel suratını astı. Bu geziye
doğu masalları yaşayacakları ümidiyle gelmişti. Yemeği evde yediler. Ev güzel ve büyük, sofra
zengin ama neşesizdi. Ev sahibi Metropolit gibi iyimser değildi:
 
"Anadolu paylaşılıyordu. Biz de, Pontus devletini kolayca hayata geçirebileceğimiz hevesine
kapıldık. Çünkü Türklerin bittiğini, yeni bir savaşı göze alamayacağını, büyük devletlere boyun
eğeceğini sanıyorduk. Kilisenin öncülüğünde örgütlendik. Yunanistan'ın ve İngiltere'nin yardımıyla
silahlandık. Birçok çete kurduk.82*3 Ama bu Türkler şaşırtıcı bir millet. O ağır yenilgiye rağmen
canlandılar, onlar da çeteler kurup silaha sarıldılar. Ankara da, o kadar sıkışık olduğu halde bize
karşı asker ayırdı. Doğrusu şu, her gün biraz daha erimekteyiz.
 
94 Şu Çılgın Türkler / Yunan Büyük Taarruzu
 
Kısacası Mösyö Amiel, amacımıza silahla ulaşabilmemiz çok zorlaştı. Davamızı siyasallaştırıp
Avrupa'nın desteği ile masada kazanmaya bakalım. Nasıl olsa Avrupa, Müslüman Türklere karşı
Hıristiyan Pontusluları tutacaktır. Mösyö Konstantinidis gerçek durumumuzu bilsin. Yoksa tarihe
gömülmemiz çok sürmeyecek."
 
İÇ ANADOLU'ya yaklaştıkça, kurt hücumuna uğramış koyunlar gibi birbirine sokulmuş kerpiç
evlerden kurulu yoksul, neredeyse erkeksiz köylerden, kel dağların eteklerinden, kıraç topraklardan
geçerek, karanlık, bakımsız kasaba ve şehirlerde konaklayarak ilerleyen kafile, altı gece ve yedi gün
süren yorucu bir yolculuktan sonra akşama doğru Ankara'ya ulaştı.
 
Altı yüzyıllık devletin anavatanı Anadolu, bütün imparatorlukların anavatanlarının tersine, utanılacak
kadar yoksul ve bakımsızdı. Nesrin'in neşesi sönmüştü.
 
Onun hayal kırıklığını fark eden tel gözlüklü doktor Kâmil Bey, "Bak kızım.." demişti, "..bir
tekerleme vardır, bilir misin: Çalıydı, çırpıydı ama evimdi. Anadolu da yoksuldur, çıplaktır,
bakımsızdır ama vatanımızdır. Osmanlı Devleti Anadolu'yu sürgün idarecilerin, mültezimlerin,
mütegallibelerin, ağaların, cahil hocaların, şeyhlerin insaf ve iz'anına terk etmiş. Halk uyanamamış,
hayatı zar-zor sürüklemekle yetinmiş. Onun için şehirlerimiz, topraklarımız böyle. Hele şu vartayı
atlatalım, el birliği ile Anadolu'yu şenlendirir, halkımızı da uyandırırız. Buraları 40 yıl sonra
tanıyamazsın. Vatan artık padişahın mülkü değil ki, herkesin. Bunu anladığı gün halk sabana,
kazmaya, çekice, kaleme, başka bir hevesle sarılacaktır."
 
Nesrin o kadar sevdiği İstanbul'u düşündü. O da Anadolu gibiydi aslında. Halkta yaşama sevinci
yoktu, galiba hiç olmamıştı. Halk nasıl canlandırılabilirdi acaba?
 
Şimdi Mevki Hastanesi'nin bulunduğu, Çankırı Kapısı denilen yerde, kimlik denetimi yapılan birkarakolun önünde durdular. Nesrin, karşılayıcıların arasında dayısını görünce, arabadan atladı, deli
gibi koşup sarıldı. Dr. Kâmil Bey'e, Y. Kadri'ye, Dr. Hasan'a, Yüzbaşı Faruk'a, öteki subay ve
eşlerine tek tek veda etti.
 
Kağnı kolu da atlı jandarmalarla birlikte ilerleyip sağa saparak, Sarı Kışla'ya yol aldı. Kışlada
bekleyen subaylar, yüz sandık mermiyi,
 
Kütahya - Eskişehir Savaşına Hazırlık 95
 
iki ağır makineli tüfeği ve az da olsa öteki gereçleri görünce, bayram ettiler.
 
Ordu, bir tek fişeğe bile sevinecek kadar yoksuldu ve acımasız savaş adım adım yaklaşıyordu.
 
KISA bir eğitimden geçirilmiş Yunan gençlerini de, bu saatte gemiye bindiriyorlardı. Ertesi sabah
İzmir'de olacaklardı. Oyuna gider gibi neşe içindeydiler. Hepsinin yepyeni üniformaları, İngiliz
botları, palaskaları, alüminyum mataraları, branda bezinden yapılmış sırt çantaları, ekmek torbaları
vardı. Eğitimlerini Anadolu'daki birliklerde tamamlayacaklardı.
 
Güverteye yayılan gençler, yarım yamalak Türkçe bilenlerin uydurduğu oynak bir şarkıya başladılar:
 
Mustafa more Kemali
 
Bre inatçı ka/ali..82c
 
KIZILAY Genel Merkezi adına Y. Kadri'yi karşılayan şişman adam, faytonu, Hacı Bayram camisine
çıkan dar yolda, camlı bir kapının önünde durdurdu.
 
"Geldik efendim."
 
Kapıyı açtı ve yazarı içeri buyur etti. Kızılay Genel Merkezi cilasız bir masa ile tahta bir dolaptan ve
birkaç iskemleden başka eşya bulunmayan küçük bir dükkândı. Tek fiyakası, masanın üzerinde duran
manyetolu telefondu.
 
Adam Dr. Adnan Adıvar'a telefon edip bilgi verdi. Az sonra, Meclis İkinci Başkanı Dr. Adnan
Adıvar, Kızılay Başkanı İsmail Besim Paşa ve Ruşen Eşref Bey koşarak geldiler. Kucaklaştılar.
Yandaki kahveden çaylar getirtildi. Y. Kadri'yi, İstanbul ve yolculuk hakkında soru yağmuruna
tuttular. Ancak bütün soruları yanıtladıktan sonra, Dr. Adnan'a, "Halide Hanım nasıl?" diye sorabildi.
"Her zor işin gönüllüsü. Çok şevkli. Bu akşam göreceksin. Odan hazır, bizimle kalıyorsun."
 
Y. Kadri nazikçe itiraz etti:
 
"Yoo, rahatsız etmeyeyim. Otelde kalırım."
 
Kahkahayı bastılar.
 "Ne oldu?"
 
Yakup Kadri Karaosmanoğlu Ruşen Eşref Ünaydın Dr. Adnan Adıvar
 
"Ankara'da otel ne gezer? Taşhan denilen pireli bir hanımız var. O da her zaman doludur. Bir tek
lokanta bile yok."
 
"Ankara'ya birtakım önemli yabancıların gelip gittiğini okuyoruz, onları nerede misafir ediyorsunuz?"
 
"Ya istasyonda, kör hatta çekilmiş eski bir yataklı vagonda, ya da yine istasyonda bulunan küçük
misafirhanede."
 
Y. Kadri, Ankara hakkında bir şeyler duymuştu ama artık dünyaca ünlü bu şehrin bu kadar geri
olduğunu tahmin etmiyordu.83 İr-kildi.
 
Ruşen Eşref Ankara'yı özetledi:
 
"Vilayet konağının odaları, Bakanlıklar arasında bölüşülmüş durumda. Her Bakanlığa bir veya iki
oda düşüyor. Milli Savunma Bakanlığı, Taş Mektep diye anılan erkek lisesinin; Eğitim Bakanlığı ise,
Basın Genel Müdürlüğü ile birlikte Öğretmen Okulu'nun binasına sığınmış durumda. Aynı binada,
bazı milletvekillerinin kaldığı Meclis yatakhanesi ile yemekhanesi de var. Velhasıl burada yanaşık
düzen yaşıyoruz."
 
Sözü Dr. Adnan Bey kaptı:
 
"Hiç kimsenin redingotu ya da ona benzer resmi bir elbisesi yok. Allahtan Hamdullah Suphi
İstanbul'dan kaçarken, 'jaketatay'ını yanına almış. Bir yabancı misafiri, elçiyi kabul ederken, hepimiz
sırayla o tek protokol elbisesini giyerek, makamımızın vakarını koruyor ve dünyaya meydan
okuyoruz."
 
Kütahya - Eskişehir Savaşına Hazırlık 97
 
"Uzakça oturan Bakanların makam atı var. Fevzi Paşa'ya iltimas geçildi, ona tek atlı bir makam
faytonu verildi."
 
Yine kahkahayı bastılar.
 
"M. Kemal Paşa nerede oturuyor?"
 
"İstasyonda bir binada. Ankaralılar, şehrin dışında, Çankaya denilen bir yerdeki büyükçe bir eski bağ
köşkünü satın alıp Paşa'ya hediye ettiler. Yakında oraya taşınacak."
 
"Kendisini ne zaman görebilirim acaba?"
 
"Yarın sabah Fevzi Paşa'yla birlikte Eskişehir'e gidecek. Oradan da Kütahya'ya geçecekler. Nezaman dönerler, belli değil. Sanırım Re-fet Paşa görevden alınacak."
 
İsmail Besim Paşa meraklandı:
 
"Refet Paşa'ya ne görev verecekler? Malum ya, pek nazlıdır, her görevi beğenmez."
 
Dr. Adnan Y. Kadri'ye döndü:
 
"Ankara'da tek lüksümüz bu işte. M. Kemal Paşa'ya kapris yapmak."
 
NESRİN ile Vedia evin avlusunda çığlık çığlığa kucaklaştılar. Komşular avluya döküldü. Nesrin'i
ayak üstü sorguya çektiler. Meraklı kadınların ellerinden zorlukla kurtulup odaya girebildikleri zaman
hava kararmaya yüz tutmuştu.
 
Vedat gaz lambasını yaktı. Vedia pompalı gaz ocağına acele çay suyu koydu. Börek de yapmıştı. "Beş
çayımızı içelim.." diye güldü, "..odalardan biri boşalacak. Eskişehir'e tayin oldular. Birkaç gün
içinde odana geçer, rahat edersin. Şimdilik, kusura bakma, bu odada bizimle kalacaksın."
 
Vedat, ortamın yoksulluğundan utanmıştı. "Ev yok.." diye açıklama yapma gereğini duydu,
"..bulunabilenler de böyle. Gidebileceğiniz hiçbir yer yok. Kadınların çarşıya çıkması bile
yadırganıyor. Porselen tabak, ince cam bardak bulmak büyük sorun."
 
Vedia örtülü bir hüzünle gülümsedi:
 
"Ortaçağa geldin sen."
 
Vedat bu fırsattan yararlanıp kaçınılmaz soruyu sordu:
 
"Anlat bakalım, niye geldin?"
 
Nesrin'in gözleri kısıldı:
 
98 Şu Çılgın Türkler / Yunan Büyük Taarruzu
 
"Babamın Hürriyet ve İtilafçılarla düşüp kalkmasından, Ali Kemal'in yazılarını beğenmesinden,
sözlümün ve ailesinin İngilizlere yaltaklanmasından, çevremizdeki ailelerin onursuzluğundan
sıkıldım, bunaldım, utandım, iğrendim. Sonunda buraya attım canımı."
 
"Baban nasıl izin verdi?"
 
"Vermedi ki."
 
"Eee?"
 
"Kaçtım." 
"Anlamadım!"
 
"Aman dayı, anlamayacak ne var? Bir gün çok sıkıldım, bavulumu, takılarımı, biraz param vardı,
paramı aldım ve evden çıktım. İki gün bir arkadaşımda kaldım. Sonra da gemiye bindim."
 
Vedat da, Vedia da bakakaldılar.
 
"..İnebolu'dan mektup attım. Artık nerde olduğumu biliyorlar."
 
Konuşmaktan rahatsız olduğu bu konuyu kapatmak için hızla yerinden kalkıp kocaman bavulunu açtı:
 
"Bakın, size ne ciciler getirdim."
 
Getirdiği hediyeleri sedirin üstüne sıralamaya başladı. Neler getirmemişti ki? Vedia Haylayf'tan
alınmış süslü çikolata kutusunu görünce ağlamaya başladı.
 
DR. ADNAN ve Halide Edip, Kalaba'da Genelkurmay Başkanlı-ğı'na yakın bahçe içindeki bir evde
oturuyorlardı. Evin çatı katındaki odayı Y. Kadri'ye vermişlerdi. Y. Kadri bavulunu açıp yerleşti,
tıraş olup biraz dinlendikten sonra, yemeğe indi.
 
Yemekte Ruşen Eşref Ünaydın ile eşi Saliha Hanım da vardı.
 
Ruşen Eşref, M. Kemal Paşayı Çanakkale Savaşı hakkındaki uzun röportajı yaparken tanımış, hayran
olmuş, Paşa Anadolu'ya geçince, ardından gelip emrine girmişti. Yazgısını M. Kemal'e bağlamış ilk
sivillerdendi.
 Yemek neşe içinde başladı, savaşı mavaşı unutup edebiyatın gizemli dünyasına daldılar. Yemeğin
sonuna doğru söz döndü dolaştı, Ankara yönetiminin aşmak zorunda olduğu zor ve karışık sorunlara
dayandı.
 
Düze çıkmak için bir dizi mucize gerekiyordu.
 
Kütahya - Eskişehir Savaşına Hazırlık 99
 
SABAH M. Kemal ile Fevzi Paşalar trenle yola çıktılar.
 
Vagon eski, sıralar tahtaydı. Odunla çalışan tren saatte 30 km. hız yapabiliyordu. Yolda odun biterse,
görevliler trenden inip istasyon bahçesindeki, yol kıyısındaki ağaçlan kesip parçalıyor, onları
yakarak yola devam ediyorlardı.
 
Eskişehir'e akşam varacaklardı.
 
Demiryolunun yanındaki toprak yoldan bir kağnı kolu geçiyordu. Son kağnının üstündeki kirli yüzlü
çocuk ayağa kalkıp trene askerce selam durdu.
 
M. Kemal Paşa güldü, elini Fevzi Paşa'nın elinin üstüne koydu:
 
"Paşam, İsmet Paşa eşini, annesini Malatya'ya aldırdı. Siz de çocukları İstanbul'dan Ankara'ya
getirtecektiniz. Ne oldu? Bir terslik mi çıktı?"
 
"Evet. Küçük kızım hastalanmış."
 
"Nedir?"
 
"Menenjit."832
 
Fevzi Paşa'nın, özel dertlerini hiç yansıtmayan esmer yüzüne şefkatle baktı:
 
"Şimdi nasıl?"
 
"Tehlikeyi atlatmış."
 
"Sevindim. Kim ilgileniyor?"
 
"Doktor Tevfik Sağlam."
 
"İyi. Ben de onu tavsiye edecektim. Anneme de o bakıyor.."
 
M. Kemal'in sesindeki titreyiş de Fevzi Paşa'nın içine dokundu.
 
"..Hakkımdaki idam kararını annemden saklamayı becereme-mişler. Duyması sağlığını bozdu. Birtürlü toparlanamıyor. Yolculuk yapabilecek hale gelirse, ben de annemi Ankara'ya aldıracağım."
 
Susup düşünceye daldılar.
 
TALİME on beş dakika ara verilmişti. Sakız Adası'ndan Anadolu'ya gelmiş olan Panayot, başını,
büktüğü dizlerine dayamış, düşünüyordu.
 
Kısa bir eğitimden sonra Anadolu'ya getirilip çeşitli birliklere dağıtılan neşeli gençlerden biri de
oydu. Cephe gerisine ilişkin renkli serüvenler hayal etmiş, kısmetine Aydın'daki 18. Bağımsız Alay
düşmüş, neşesi çok çabuk yok olmuştu.
 
100 Şu Çılgın Türkler / Yunan Büyük Taarruzu
 
Issız, karanlık, ölü bir şehirdi Aydın. Bir yıl önce Yunanlılarca yansı yakılmıştı. 60.000'den fazla
Türk işgal altında olmayan yerlere kaçmıştı.8313 Orada burada sürünüyor olmalıydılar. Kaçmamış
olan yaşlı Türklerse pek az sokağa çıkıyorlardı. Aydın'ın güneyinde bulunan küçük ama atak Türk
birlikleri zaman zaman Menderes ırmağını aşarak alaya baskın veriyorlardı. Yüreğine can korkusu
düşmüştü. Sıcaklar bastırmış, yeni silahlar gelmiş, talimler ağırlaşmış, subaylar sertleşmişti. Teğmen,
bu sabah talim başlamadan önce şöyle demişti:
 
"Bu seferki savaş, çok zorlu olacak."
 
Çok zorlu ha!
 
Bu söz aklına geldikçe ağzı kuruyordu.
 
.:
 
M. KEMAL PAŞA ile Fevzi Paşa, gece Eskişehir'de kaldılar, sabah İsmet Paşa'yı da alarak,
Kütahya'ya, Güney Cephesi karargâhına geldiler. Bütün gün mevzileri gezdiler. Akşam toplandılar.
 
M. Kemal kısa bir görüşmeden sonra, kararını açıkladı: Güney ve Batı Cepheleri birleştirilecek,
İsmet Paşa Batı Cephesi komutanlığını üstlenecekti. Açıkta kalan Refet Paşa'ya Milli Savunma
Bakanlığını önerdi. Paşa'nın askerliğine değil, kıvrak zekâsına ve pratikliğine güvenirdi. Ama Refet
Paşa, Genelkurmay Başkanlığını istediğini sezdirdi. Daha bir ay önce, sekiz tümeni birarada
yönetmeyi becereme-miş olan Refet Paşa'nın bu isteği, M. Kemal Paşa'nın canını sıktı:
 
"Genelkurmay Başkanlığı, bizim teşkilatımıza göre, bugün fiilen Başkomutanlık makamıdır. Siz henüz
Türk ordusuna Başkomutan olacak nitelikleri kazanmış değilsiniz. Bunu aklınızdan çıkarınız!"
 
Kütahya - Eskişehir Savaşına Hazırlık 101
 
Bunun üzerine Refet Paşa da Milli Savunma Bakanlığını kabul edemeyeceğini mırıldandı. M. Kemal,
"O sizin bileceğiniz iş.." dedi, İsmet Paşa'ya döndü, "..Paşam, komutayı hemen devralın. Dönmemiz
gerekiyor."84 
"Başüstüne!"
 
Geç vakit Kütahya'dan ayrıldılar.
 
Vagonun loş ışığında konuşarak yemek yediler. Sofraları pek sadeydi: Zeytin, peynir ve ekmek. M.
Kemal'in hizmet çavuşu Ali Metin çayları getirip bıraktı. Sessizce çıktı.
 
Batı Cephesi, Söğüt'ten Söke'ye kadar genişlemişti. Cepheye bağlı bütün tümenleri artık bir elden
idare etmek mümkün değildi. Kolordu düzenine geçmek ise zordu. Kalabalık bir karargâh örgütüne
gerek vardı. Geçici bir zaman için, kalabalık bir karargâha gerek göstermeyen 'grup' düzenine geçmek
doğru olacaktı.
 
Bir süreden beri tartışılan bu konuyu bir sonuca bağlayarak, ilk adımda üçer tümenli dört grup
kurulmasına karar verdiler. M. Kemal, "Grup komutanlıkları için kimleri düşünürsün?" diye sordu.
 
"Albay İzzettin, Kemalettin Sami, Halit ve Arif Beyler."85
 
M. Kemal ve Fevzi Paşalar başlarını sallayarak isimleri onayladılar.
 
"Asıl sorun asker ve silah sayımızın çok düşük olması. Buna karşılık Yunanlılar seferberlik ilan etti."
 
Ankara seferberlik ilan edemiyordu. Çünkü seferberliğin gerektirdiği ne para vardı, ne malzeme, ne
de silah.86 Fevzi Paşa homurdandı:
 
"Dostluk Antlaşması imzalanalı hayli oldu. Rus yardımı hâlâ ciddi olarak başlamış değil."
 
M. Kemal sigara yaktı:
 
"Ne yapalım, biz de kendi kaynaklarımızı kazımaya devam ederiz."
 
Sıkıntı içinde sustular.
 
Trenin gürültüsü sessizliği hışım gibi ezdi.
 
BİNLERCE KİLOMETRE kuzeyde, Meşenski caddesindeki Türk Büyükelçiliği'nin ikinci katındaki
çalışma odasında, Ankara'nın Moskova Büyükelçisi Ali Fuat Paşa, Cebesoy Paşa ile Elçilik Başkâ-
 
102 Şu Çılgın Türkler / Yunan Büyük Taarruzu
 
tibi Aziz Meker, listeleri inceliyorlardı. Elçilik görevlileri, Moskova Antlaşması'nın
imzalanmasından sonra, Anadolu'ya gönderilen bütün askeri malzemenin dökümünü çıkarmışlardı.
Bugüne kadar Anadolu'ya pek az silah ve cephane yollandığı anlaşılıyordu. Yardım artacağına
azalmış, son günlerde ise bütünüyle durmuştu. Oysa imkânsızlık içinde kıvranan ordu, hasta can
bekler gibi silah ve cephane beklemekteydi. 
Ali Fuat Paşa patladı:
 
"Hemen şimdi Dışişleri Komiserliği ile temasa geç, Komiser Çi-çerin'le en kısa zamanda özel bir
konuşma yapmak istiyorum."
 
"Peki efendim."
 
Çiçerin geç gelip sabaha kadar çalışırdı. Birçok görevli de onunla birlikte sabahlıyordu. Aziz Bey
telefon ederken Ataşemiliter Binbaşı Saffet Arıkan içeri girdi. Yüzü allak bullaktı.
 
"Ne oldu?"
 
"Hayreti Bey'le konuştum. Enver Paşa'nın her faaliyetini gizlice bize bildirmeye razı oldu."
 
"Ee, daha ne istiyorsun? Bu ne surat?"
 
Ankara, son günlerdeki bazı faaliyetleri kuşku uyandırdığı için eski başkomutanın izlenmesini
istemişti. Talat Paşa'nın yeğeni olan Hayreti Bey, Moskova'da Enver Paşa'nın kâtipliğini yapıyordu.
Saffet koltuğa ilişti:
 
"O da kaygı içindeymiş. Bu yüzden kolay anlaştık. Paşa'nın birkaç mektubunun suretini verdi."
 
Mektup suretlerini Paşa'nın önüne bıraktı. Mektuplara göz atar atmaz Ali Fuat Paşa'nın da yüzü,
Saffet'inki gibi allak bullak oldu. Enver Paşa'nın, Anadolu'daki arkadaşlarına silahlı bir parti
kurulması için emir verdiği, ilkbaharda, Müslüman bir Bolşevik birliği ile doğu sınırından
Anadolu'ya girmeyi tasarladığı anlaşılıyordu.87
 
İlkbahar gelmişti.
 
Ali Fuat Paşa, boğuk bir sesle, "Bu adam yine silahlı macera peşinde.." dedi, "..halbuki daha geçen
günkü görüşmemizde, memlekette ikilik çıkarmayacağına söz vermişti."
 
"Doğu sınırımızı güven altına aldık, tam bütün gücümüzle batıya döneceğimiz sırada, bu ne büyük bir
talihsizlik."
 
"Durumu hemen Ankara'ya bildirelim."
 
Kütahya - Eskişehir Savaşına Hazırlık 103
 
Telgraf Moskova'dan Ankara'ya ancak on beş günde ulaşıyordu. Aziz Bey telefonu kapattı. Şaşırmış
bir hali vardı. "Ne o? Yoldaş Çiçerin yine mi çok meşgulmüş?" "Hayır efendim. Sizi hemen
bekliyor."
 
Y. KADRİ bu akşam da yemeğini aşağıda yemişti. Ne yemek yenecek başka yer vardı zaten, ne deHalide Hanım'ın ısrarına karşı koymak mümkündü. Yemek bitmiş, kahve içiyorlardı. Dr. Adnan,
Mec-lis'in durumunu soran Y. Kadri'ye bilgi vermekteydi:
 
"Başlangıçta yakınımıza kadar yayılan isyanlar yüzünden çok güç günler geçirdik. Bir baskına karşı
Halide bile silah kullanmasını öğrenmek zorunda kalmıştı. Durumu anla. O günler geride kaldı çok
şükür. Meclis kurtuluş için kesin kararlı ve tam bir birlik halinde. Ama tabii çeşitli eğilimler var.
Başlıcaları, ilericiler, muhafazakârlar, solcular ve fanatik İttihatçılar. Tartışma eksik değil. Belki de
dünyanın en özgür meclisiyiz. Paşa, dağınıklığı gidermek ve muhalefete karşı dayanışma içinde olmak
için ilericilerle bir grup kurmayı düşünüyor."878
 
Y. Kadri inanmakta zorluk çekti:
 
"Demek muhalefet zorlu."
 
Dr. Adnan gülerek, "Hatta bazı kez çok zorlu.." dedi, "..tutucular saltanatı kaldırıp cumhuriyete
gideceğinden kuşkulanıyor. Solcular Bolşevikliği benimsemediği için karşılar. İlericilerin içinde de
bakan olamadığı için küskünler, kaprisliler var. İttihatçıların çoğu Paşa'nın yanında ama en sert
muhalefeti fanatik İttihatçılar yapıyor."
 
"Dertleri ne?"
 
"Bunlar Enver Paşa'dan başka lider kabul etmiyorlar."8713
 
"Nerde Enver şimdi? Almanya'da mı?"
 
"Hayır. Moskova'da."
 
MOSKOVA'da çarlık zamanından kalma büyük binanın zengin döşeli, geniş odasının bir köşesinde,
örtüsü halı desenli bir masanın başında çay içiyorlardı. Masanın üstünde fokurdayan, büyükçe bir
Rus semaveri vardı. Ali Fuat Paşa konuşmasını sürdürdü:
 
"..İşgal kuvvetleri silahlarımızın büyük kısmını İstanbul'da topladılar. El koydukları toplarımızın
sayısı iki bine yakındır.."88
 
104 Şu Çılgın Türkler / Yunan Büyük Taarruzu
 
Çiçerin uzun bir 'oooo!' çekti.
 
"..Ayrıca birçok topumuzu da kamalarını alarak kullanılmaz hale getirdiler. Damat Ferit, İngilizlere
yaranmak için 90 bin sandık cephaneyi Marmara denizine döktürdü.."89
 
"Ne diyorsunuz?"
 
"Evet, örneğine az rastlanılır türden bir haindi. İngiltere Türkiye'ye silah satılmasını yasakladı.
Elimizde yalnız Doğu ve İç Anadolu'daki depolar var. Mesafeler uzak, yol yok, taşıt az, silahlar eski.Buna rağmen Sayın Komiser, zoru başardık, bugüne kadar bu sınırlı kaynaklarımıza dayanarak
savaştık. Ama ne zamana kadar böyle sürdürebiliriz?"90
 
Çiçerin alıngan bir sesle, "Size hayli silah ve cephane yardımı yaptık" dedi.
 
"Teşekkür ederiz ama şunu söylememe izin veriniz: Biz emperyalizmin donattığı bir ordu ile
savaşıyoruz. Bugüne kadar yaptığınız yardımlar ise bir tümeni bile donatmaya yetmez."
 
"Yanlışınız var!"
 
"Sadece 8 top, 20 hafif makineli tüfek ve 4.076 piyade tüfeği." 91
 
"Emin misiniz?"
 
"Kesinlikle. İşte liste.."
 
Listeyi Çiçerin'in önüne bırakarak, "..Ama sorun bu değil" dedi.
 
"Nedir?"
 
"İki ay kadar önce sizinle çıkarlarımızı dengeleyen bir antlaşma yaptık. Bu antlaşma ile siz, en hassas
yeriniz olan güney sınırınızı güven altına aldınız. Boğazlar yeniden bizim olunca, Akdeniz yolunuz da
açılmış olacak, dünya ile bağlantınızı sağlayacaksınız. Siz de buna karşılık bize silah ve para
yardımında bulunmayı taahhüt etmiştiniz."
 
Dışişleri Komiseri sesini yükseltti:
 
"Biz taahhütlerimize sadığız."
 
"öyleyse Anadolu'ya silah sevkıyatını niye durdurduğunuzu sorabilir miyim?" 92
 
Çiçerin hırçınca reddetti:
 
"Böyle bir olay yok!"
 
Ali Fuat Paşanın sesi de yükseldi:
 
"Var! Sorun da bu işte."
 
Kütahya - Eskişehir Savaşına Hazırlık 105
 
"Yardım devam ediyor!"
 
"Hayır! Durdurdunuz Sayın Komiser.."
 Çiçerin'in gözlerinin içine bakarak konuştu:
 
"..Çünkü bize yardım ederek İngilizleri kızdırmaktan çekiniyor-sunuz." 92a
 
Çiçerin sertleşti:
 
"Biz mi İngilizlerden çekiniyoruz?"
 
"Evet siz! Çünkü siz de bizim gibi abluka altındasınız. Batıda İngiliz ve Fransız, doğuda Japon
ablukası sürüyor. Nefes alamıyorsunuz.93 Bu çemberi kırabilmek için kısa bir süre önce İngilizlerle
bir ticaret sözleşmesi imzaladınız.94 Ama daha bu sözleşmeyi çalışır hale getiremediniz. Gelin, açık
konuşalım. Halden anlarız. Emperyalizmin ne olduğunu sizden daha iyi biliyoruz. Çünkü onun
kurbanıyız."
 
Ayağa kalktı.
 
"..Bunun içindir ki savaşı sürdürüyoruz. Bunun içindir ki Bekir Sami Bey'in yaptığı bütün anlaşmaları
reddettik. Yoldaş Çiçerin! Eğer uzlaşamazsak emperyalizm ikimizi birden avlayacak.."
 
Sesini düşürdü:
 
"..istiyorsanız, silah sevkıyatını İngilizlerden gizli yapalım."95
 
Bu öneri Çiçerin'i derinden sarstı.
 
Abluka, isyanlar ve kıtlık içinde tutunup yaşayabilmek için çırpınan yeni rejim, herkesten ve her
şeyden kuşkulanmaktaydı. Bekir Sami'nin Lloyd George'a yaptığı öneriyi öğrenmişler, bundan çok
rahatsız olmuşlardı. İngilizleri yumuşatmak için azaltılan silah sevkıyatı, bunun üzerine gerçekten
durdurulmuştu. Galiba durumu yeniden değerlendirmek doğru olacaktı. Başını kaldırdı, "Oturun
dostum." dedi, "..çayımız ve vaktimiz var. Konuşalım."
 
İNGİLİZLERİN, özellikle Albay Ravvlinson'u Ankara'nın elinden alamadıkları için İstanbul'da yeni
bir milliyetçi avına çıkacakları duyulmuştu.96 Ankara sürekli, sicili temiz subay, usta, silah, cephane
ve askeri gereç isterken, Muharip örgütünün bu söylentiyi dikkate alıp çalışmaları durdurması söz
konusu olamazdı. Gizliliğe daha çok dikkat ederek çalışmayı sürdürdüler.
 
Haliç'teki depolardan birinin komutanı, deposunun sıkı denetim altında olmadığını söylemişti. Parça
parça kaçakçılık yapıp tehli-
 
106 Şu Çılgın Türkler / Yunan Büyük Taarruzu
 
ke olasılığını artıracaklarına, bu kez büyük kaçakçılık yapmaya karar verdiler. Bunun için İngilizleri
uyandırmayacak bir yol bulmak gerekiyordu. Haberalma* kolu harekete geçti. Üç gün sonra
akşamüstü Binbaşı Ekrem, Yüzbaşı Aziz Hüdai ve örgütün haberalma kolunun başı Kurmay Yüzbaşı
Seyfı Akkoç, gerektikçe kullandıkları Aksaray'daki güvenli evde biraraya geldiler. Örgütün bunungibi birkaç güvenli evi daha vardı.
 
Yüzbaşı Seyfi gelir gelmez, daha oturmadan, "Galiba aradığımız gibi birini bulduk" dedi.
 
"Yaşayın!"
 
Perdeleri kapalı küçük odaya geçtiler.
 
"İngiliz Haberalma Teşkilatı'nın deniz bölümü Galata'da İstav-ropulos hanında çalışıyor. Şefi
Yüzbaşı Gordon. Emrinde birçok ajan bulunuyor. Çoğu Ermeni ve Rum. Birkaç da Türk var."97
 
Aziz Hüdai sunturlu bir küfür savurdu. Ekrem yüzünü buruşturarak, "Yoksa bu satılık Türklerden
birinin yardımını mı isteyeceğiz?" diye sordu.
 
"Hayır. Yüzbaşı Gordon'un çok güvendiği şeflerden birine çengel atacağız."
 
"Kim bu?"
 
"Babası, vaktiyle önemli devlet hizmetlerinde bulunmuş bir Osmanlı Ermenisi. Yüzbaşı Gordon'un en
önemli adamı. Birçok haberalma ajanı bu adama bağlı. Bize yanaşabilirmiş. Çünkü İngilizlerden
beklediğini bulamamış."
 
"Ne bekliyormuş İngilizlerden?"
 
"İnsanca, uygarca muamele."
 
Güldüler.
 
"Adı ne bu safdilin?"
 
"Pandikyan."98
 
PANDİKYAN EFENDİ, geç saatte çalıştığı handan çıktı. Gala-ta'daki Cenyo lokantasına doğru
yürümeye başladı. Üç günden beri kendisini izleyen gizli örgütün fessiz, pardösülü iki adamı da
peşine takıldı. İşten çıkınca bu lokantaya uğrayıp yemek yediğini saptamışlardı. Adamlar, Pandikyan
Cenyo'ya yaklaşırken, hızla iki yanına geç-
 
Kütahya - Eskişehir Savaşına Hazırlık 107
 
tiler. Soldaki, pardösüsünün cebindeki tabancanın namlusunu Pan-dikyan'a dayadı. Yırtıcı bir sesle
fısıldadı:
 
"Sakın bağırayım, kaçmaya yelteneyim deme. Kalbura dönersin. Ne söylenirse onu yap."
 
Böğrüne dayanan namlu Pandikyan için çok açıklayıcıydı. 
"Peki."
 
"Sakin yürü."
 
Sağdaki ilk sokağa döndüler. Az ilerde bir otomobil bekliyordu. Sivil giyinmiş bir subay olan şoför
kapıyı açtı. Bindiler. Şoför telaş etmeden, çevreye göz atarak yerine geçti. Araba hareket etti.
Adamlardan biri siyah bir torba uzattı:
 
"Başına geçir Pandikyan Efendi."
 
Pandikyan söylenileni yaptı."
 
Otomobil örgütün Aksaray'daki gizli evinin önünde durdu. Hava iyice kararmıştı. Pandikyan ve iki
adam indiler. Otomobil beklemeden uzaklaştı. Evin kapısı çalınmadan açıldı. İçeri girdiler. Pandik-
yan'ı kollarından tutarak biraz yürüttüler, bir iskemleye oturttular.
 
Aziz Hüdai, "Gözlerini açabilirsin" dedi.
 
Ter içindeki Ermeni torbayı başından çekip aldı. Küçük gaz lambasının soluk ışığı altında, tam
karşısındaki masasın başında üç üniformalı subayın oturduğunu gördü. Gölge gibi görünüyorlardı.
Ortada oturan Aziz Hüdai, "Pandikyan Efendi.." dedi, "..Türk milli kuvvetlerinin misafirisin."
 
Pandikyan titredi.
 
"..Sen de bizim gibi bu toprakta doğdun, büyüdün, okudun. Ne Ermenisin diye aşağılandın, ne
Hıristiyansın diye eziyet gördün. Yüzyıllarca birlikte çaldık, oynadık, yedik, içtik, ağladık, güldük.
Çünkü yurt kardeşiydik. Sonra aramıza birtakım entrikacılar, dünyayı yalnız kendilerinin sanan güçler
ve satılık, kiralık, hayalci adamlar girdi. Acı olaylar oldu. Bugüne geldik. Bu yurdun hepimizin
üstünde hakkı var. Bu hak, bu yurdun insanlarına zerre kadar saygısı ve acıması olmayanlara hizmet
edilerek mi ödenir? Vicdanını yokla ve cevap ver!"
 
Pandikyan'ın gözleri nemlenmişti.
 
"Konuşabilir miyim?"
 
"Lütfen."
 
Pandikyan Efendi konuşmaya başladı.100
 
108 Şu Çılgın Türkler / Yunan Büyük Taarruzu
 
M. KEMAL PAŞA gece geç saate kadar Genelkurmay'da çalışmış, gece de orada kalmıştı. Görüşmek
için çağırdığı Albay Kâzım Özalp'i bekliyor, karargâhın bir odasında kalan Dr. Refik Saydam'ın
Kadife Hanım adlı güzel kedisiyle oynuyordu. Yaver Salih, Kâzım Özalp'in geldiğini bildirdi. 
"Buyursun."
 
Kedinin gıdısını okşayıp yere bıraktı, ayağa kalkıp Kâzım Bey'i karşıladı. En güvendiği
komutanlardan biriydi. Oturdular. Paşa hemen konuya girdi:
 
"Batı Cephesi birlikleri grup düzenine geçti. Yunan işgali altındaki İzmit bölgesi çevresindeki
dağınık kuvvetlerimizi de bir komuta altında toplamak istiyoruz. Orada zayıf bir tümen ile bir süvari
tugayı, birkaç da milli müfreze yani disiplinli çete var. Bu birliği grup olarak değil, düşmanın güçlü
sanması için Mürettep Kolordu diye adlandıracağız.."
 
Baktı:
 
"..Komutanlığını kabul etmenizi istiyorum."
 
Albay Kâzım doğuda-batıda birçok birlikte görev almış, ateşten geçmiş, iyi örgütçü, her an göreve
hazır bir subaydı. Duraksamadan cevap verdi:
 
"Emredersiniz." 10Oa
 
"Ne zaman hareket edebilirsiniz?"
 
"Ne zaman hareket etmeliyim?"
 
"Bir an önce."
 
"Öyleyse yarın sabah yola çıkabilirim."
 
SABAH Yüzbaşı Aziz Hüdai Sirkeci'de, köprü yakınında, Reşadiye caddesinin başındaki Türkiye
Nakliyat Ambarı'nın kapısından içeri girdi. Sivil giyinmişti. Üst üste yığılmış sandıkların ve
çuvalların arasından geçerek ilerledi. Depo bekçisi Mahmut Ağa önüne çıktı. Aziz Hüdayi Bey'i
tanıyınca yol verdi:
 
"Hüsnü Bey yerinde."
 
Küçük odada, üstü dosyalarda dolu eski, tahta bir masanın başında, uzun yüzlü, tel gözlüklü, badem
bıyıklı, kollarına gömleği eskimesin diye siyah kolluklar takmış, küçük memur havalı biri oturu-
 
Kütahya - Eskişehir Savaşına Hazırlık 109
 
Hüsnü Himmetoğlu
 
İhsan Aksoley
 
yordu. Hüsnü Himmetoğlu, terhis olduktan sonra serbest hayata atılarak emanetçilik vekomisyonculuk yapmaya başlamış, Yavuz grubundan bir subayın önerisi üzerine Anadolu'ya küçük
çapta silah ve malzeme kaçırmak için başarılı bir kaçakçılık teşkilatı kurmuştu.101 Kazancını ticari
nakliyattan sağlıyor, kaçak askeri malzemenin Anadolu'ya gizlice ulaştırılması işinden ücret
almıyordu. Çeşitli gruplar ve örgütler, hemen her gün ambara beş-on sandık kaçak askeri eşya
getirirlerdi. Muharip örgütüyle de çok iş yapmıştı.
 
El sıkıştılar. Hüsnü Bey kapıyı kapadı. Oturdular.
 
"Hemen konuya gireyim. Bu kez iş büyük."
 
"Ne kadar?"
 
"Yaklaşık 300 ton."
 
Hüsnü Bey umutsuzca başını kaşıdı:
 
"Ooo! Yüzlerce sandık tutar. Bu kadar malı depodan nasıl çıkarırız? Gemiye nasıl taşıtırız?
Gümrükten nasıl geçiririz? Askeri denetimi nasıl atlatırız? Çok zor, hatta imkânsız."
 
"Depodan çıkarma konusunu biz çözeriz. ötesini konuşalım. Pandikyan Efendi'yle görüşüp anlaştık."
 
Hüsnü Bey'in gözleri açıldı:
 
"Nasıl anlaştınız? "
 
110 Şu Çılgın Türkler / Yunan Büyük Taarruzu
 
"Yine İngilizlerle çalışmaya devam edecek ama yaptıklarımızı görmezden, duymazdan gelecek.
Yardımcı olacak. Bir aksilik olursa önceden haber verecek."
 
Hüsnü Bey gevşedi:
 
"Bu çok iyi. Eğer Pandikyan bir açığımızı yakalamak için peşimizde dolaşan adamlarını bizden uzak
tutarsa, gümrükten kolay geçeriz. İhracat Müdürü Pertev Bey ve gümrükçülerin çoğu Anadolu'yu
destekliyor. Gümrük Müfettişi Murat Davutyan da, Rıhtım Şirketi Müdürü Yahudi Bohor Efendi de
adamımdır.101a En zor kısım, askeri denetimi aşabilmek. Onu ne yapacağız?"
 
"Birlikte bir çare düşünelim."
 
"Peki. Hazırlık yapayım mı?"
 
"Evet."
 
Ayağa kalktılar. Elleri sımsıkı buluştu.
 YÜZBAŞI AZİZ HÜDAİ Hüsnü Bey'in yanından ayrılırken, İstanbul'daki İngiliz Kuvvetleri Komutanı
General Harington da, Har-biye'deki karargâhında, bir büro subayına, Genelkurmay Başkanı Mareşal
Wilson'a göndereceği raporun ana çizgilerini dikte ediyordu:
 
"Yunan ordusu iyi yönetilmiyor. Türk ordusu ise günden güne güçleniyor ve akıllıca yönetiliyor.
Türklerin İzmit'in çevresinde bir kolordu kuracaklarını öğrendik. Yunanlılara devrettiğimiz İzmit102
Türklerin eline geçerse, İngiliz ve Türk birlikleri, tarafsız bölgenin doğu sınırında, Gebze-Şile
arasında karşı karşıya gelecekler. İstanbul'a yürümeleri halinde çok zor durumda kalırız. Çünkü
emrimdeki birlikler, Kemalist kuvvetlere karşı koyabilecek sayıda değil.."
 
Sıra, Majestelerinin hükümetini ayağa kaldıracak olan önerisine gelmişti:
 
"..Yenilip ayrılmak zorunda kalmadan, İstanbul'dan ve Çanakkale Boğazı'ndan kendimiz çekilmeliyiz.
Hükümete bu önerimin gerekçelerini ayrıntılı ve sözlü olarak da arz etmeye hazırım." 103 ı
 
Subay şaşkın bakıyordu.
 
"Kurmay Başkanına verin bu notu. Genişçe bir rapor olarak yazıp getirsin. Bugün Londra'ya yollamak
istiyorum."
 
Ertesi günü kıyamet kopacak, Harington acele Londra'ya çağrılacaktı.
 
Kütahya - Eskişehir Savaşına Hazırlık 111
 
LONDRA kaynarken, Hüsnü Bey, elinde çantası, Hovagim-yan işhanının dönerek yükselen mermer
merdivenlerini tırmanıyordu. İkinci katta, kapısında Fransız Denizcilik Şirketi yazan açık kapının
önünde durdu. Şirketin direktörü Mösyö Şarl Kalçi'yi tanırdı. İngilizlerden nefret eden, şakacı,
kültürlü, özgürlükçü, güvenilir bir insandı.103a Onunla birçok küçük iş yapmıştı. Ama bu seferki
ötekilere benzemiyordu. Besmele çekerek içeri girdi.
 
İçerisi denizciler, nakliyeciler, bir odadan öbür odaya koşuşan görevlilerle doluydu. Sivri sakallı
Rum memur, gözü Anadolu'ya ara sıra silah kaçırdığını duyduğu Hüsnü Bey'e ilişince, huylandı. Kal-
çi'nin sekreteri ise dostça güldü:
 
"Buyrun, bekliyor."
 
Hüsnü Bey, kapıyı kapadı, oturdu, alçak sesle, "Kaptanı ve tayfaları güvenilir bir gemi istiyorum"
dedi.
 
"Sen işi iyice büyüttün ha! Gemiyi ne yapacaksın?"
 
"Elimde birikmiş çok yük var."
 
"Nereye taşıyacak? Patagonya'ya mı?"
 "İnebolu'ya."
 
Kalçi muzip muzip güldü:
 
"Anlaşıldı. Başka bir şey sormayacağım. Benim için hava hoş. Yakalanırsanız, sahtekâr Hüsnü beni
kandırmış der, atlatırım. Yükünüz zıpzıp mıdır, fişek midir, nedir, ben nereden bileceğim? Benim
işim aracılık."
 
Ciddileşti:
 
"Çok dikkatli olun. Bugünlerde Pandikyan'ın adamları.."
 
Hüsnü Bey sözünü kesti:
 
"Pandikyan tamam."
 
"Ooo! İşte bu iyi. Ama çıkışta askeri denetim var."
 
Evet. Bu büyük sorundu. Hüsnü Bey uzun uzun kafa yormuş, bir çözüm bulmuştu. Utana utana, "Bana
şu kızı olan Rus kaptanın gemisini verebilir misin?" diye sordu.
 
Mösyö Kalçi'nin ağzı açık kaldı. Hüsnü Bey söze ve işe kadın karıştırılmasından hiç hoşlanmayan
katı bir adamdı. Dikkatle yüzüne baktı. Hüsnü Bey kıpkırmızı kesilerek, "Başka çare bulamadım"
diye mırıldandı.
 
112 Şu Çılgın Türkler / Yunan Büyük Taarruzu
 
Kalçi uzun bir kahkaha attı:
 
"Sonunda sen de yola geldin ha! Merak etme, gerekeni yapacağım. Şimdi ödeme nasıl olacak, ondan
haber ver."
 
Fazla çekişmeden uyuştular.
 
Hüsnü Bey kapora olarak kendi cebinden 500 lira verdi. Çünkü Ankara, bu tarz toplu, büyük
kaçakçılığı uygun görmüyordu. Başarılabileceğine güvenmiyor, yakalanırlarsa, kaçırılan malzemenin
imha edileceğini, bunun da bir felaket olacağını düşünüyordu. Az ve güvenli kaçakçılık
yeğlenmekteydi. Bu yüzden para yollamamışlardı.104
 
"Gemiyi ne zaman istiyorsun?"
 
"En çabuk zamanda."
 
BELÇİKA'mn İstanbul Elçisi De Well, Türk gazetelerinde çıkan ilginç yazıları çevirtir, ajans
haberlerini izler, diplomatik çevrelerden edindiği bilgileri birleştirip yorumlar, Brüksel'e düzenliolarak rapor ederdi. Başka yapacak ciddi bir işi yoktu.
 
Bugünkü raporunu yazıyordu:
 
"Kemalist hareket, Ankara'dan, Kafkasya, İran, Arabistan, Suriye ve Mısır'a aksetmekle kalmadı, etki
alanını Balkanlar, Rumeli ve Arnavutluk'a kadar genişletti..'.'104a
 
Büyük tehlikeydi bu. Sömürüye dayalı Avrupa ekonomisinin ve siyasetinin geleceği için
Kemalistler'in yenilmeleri şarttı. Ama yenilecek gibi görünmüyorlardı.
 
Sıkıntı içinde bir puro yaktı.
 
ODESA adlı gemi, iki gün sonra, bakım bahanesi ile Halic'e girdi ve deponun yakınında demirledi.
Rus soylularını ve Bolşevik karşıtlarını İstanbul'a kaçırıp sonra Rusya'ya dönemeyen küçükçe
gemilerden biriydi. Kuşku çekmemek için gemi üç gün sessizce bekleyecekti. Bu arada Aziz Hüdai ve
Hüsnü Bey son hazırlıkları tamamlayacaklardı. Hüsnü Bey Mavnacılar Derneğinin Başkanı Mehmet
Kahraman ve kalabalık bir hamal grubunun başı Kürt Abuzer Ağa ile bağlantı kurdu. Bunlar ağızları
sıkı, yurtsever insanlardı.1041*
 
Çözülmesi gerekli ilk çetin sorun şuydu: Depodaki İngiliz nöbetçileri olay yaratmadan nasıl
atlatacaklar ya da adamları ne yapacaklardı? Çünkü daha soyulacak pek çok depo vardı. İngilizlerin
uya-
 
Kütahya - Eskişehir Savaşına Hazırlık 113
 
nıp sıkı önlemler almasına yol açmamak gerekiyordu. Depo komutanı, "Biraz paramız var mı?" diye
sordu.
 
Bir yıldır buradaydı. Nöbetçileri iyi tanıyordu. Düşündüğü çözümü anlattı. Yüzbaşı Seyfî, "Ohooo.."
dedi neşeyle, "..o kadarcık parayı, Yeni Cami önünde dilenir yine buluruz."
 
RUŞEN EŞREF, Y. Kadri'ye, "Yarın M. Kemal Paşa seni öğle yemeğine bekliyor" dedi. Y. Kadri'nin
kalbi ağzına geldi. İki yıldır tanımak için can attığı insanı sonunda görebilecekti.
 
Y. Kadri'yi Çankaya'ya faytonuyla Halide Hanım götürdü. M. Kemal Paşa Çankaya'daki eve yeni
taşınmıştı. Bakımsız bir toprak yolu izleyerek bağlar ve bahçeler arasından geçip Çankaya'ya çıktılar.
Yolda Halide Hanım, "Fikriye Hanım'ı görürsen, selamımı söyle" dedi.
 
"O kim?"
 
"Paşanın üvey babasının yeğeniymiş. Paşa'ya hayran olduğu anlaşılıyor. Kış başında İstanbul'dan
çıkageldi. Böylece Paşa da zarif bir hanım elinin bakım ve özenine kavuştu."
 
Sesindeki kadınsı titreşimler Y. Kadri'nin dikkatinden kaçmadı.
 "..Olağanüstü güzel gözleri olan bir genç hanım. Piyano çalmasını da biliyormuş. Gelişi dedikodulara
neden olmuştu ama zamanla alışıldı, konuşulmaz oldu. Bilgi düzeyi Paşa'yı tatmin eder mi, bilemem.
Malum, Paşa böyle şeylere çok önem veriyor."
 
Yerel giysileri içinde birkaç Giresunlunun beklediği bir nöbetçi noktasından geçerek iki katlı bir bağ
köşkünün önünde durdular. Halide Hanım geri dönerken Yaver Muzaffer Kılıç Y. Kadri'yi karşıladı,
misafir salonuna aldı. Bir dakika sonra M. Kemal Paşa geldi. Üzerinde iyi dikilmiş lacivert bir elbise
vardı.104c
 
Y. Kadri M. Kemal'i, İkdam gazetesinde yayımlanacak olan yazısında şöyle anlatacaktı:
 
"M. Kemal Paşa, sivil giyinmiş, ortadan biraz daha boylu, zayıf ve sarışın bir zattı. Gazetelerde
gördüğümüz resimlerinden hiçbirine benzemiyordu. Kendisi bu resimlerin hepsinden daha sevimli,
daha canlı, daha müstesna bir simaydı. Yüzü renk ve çizgi itibariyle bir tunç parçası üzerine oyulmuş
bir eski madalyonu andırır. Elmacık kemikleri çıkık, ağız kemikleri kuvvetli ve alnı sertti. Ve bu
yüzün bütününde, çok zahmet görmüş, çok uğraşmış, çok düşünmüş kimsele-
 
114 Şu Çılgın TUrkler / Yunan Büyük Taarruzu
 
rin çehresindeki ifade vardır, fakat hiçbir yorgunluk emaresi göstermemek şartıyla. Kısık ve sıcak bir
sesle konuşuyor, mavi gözleri muammalı nazarlarla bakıyor. Vücudunun kımıldanışları genç bir
parsın kımıldanışları gibi sevimli, munis bir tarzda haşin ve çevik. Elleri mütemadiyen iri taneli bir
kehribar tespihle oynuyor!'104<^
 
Yemeği giriş katındaki mermer döşeli, küçükhavuzlu sofada yediler. Yemeğe Hamdullah Suphi,
Ruşen Eşref ve Ferit Tek de katıldılar. Hamdullah Suphi Bey, Paşa'yı 'fırtına kuşu' gibi benzetmelerle
övmeye kalkışınca M. Kemal Paşa hemen sözü değiştirdi. Bu sade haliyle, bir ihtilalin ve
emperyalizme karşı verilen çok cepheli, büyük bir savaşın kararlı liderinden, mazlum milletleri
etkileyen bir öncüden çok, nazik, sakin bir aydına benziyordu. Onca işi arasında, yeni çıkan kitapları
okuduğu, İstanbul gazete ve dergilerini dikkatle izlediği anlaşılıyordu. Etkileyici bir üslubu vardı.
 
Çankaya'dan o da bir M. Kemal hayranı olarak ayrılacak, sonuna kadar öyle kalacaktı.
 
BAZI BAKANLAR, Mareşal Wilson ve General Harington, Başbakan Lloyd George'un
başkanlığında, Başbakanlık'ta toplanmışlardı. Lloyd George, Lord Curzon ve Churchill çok
gergindiler.
 
Kurul, önce General Harington'un ayrıntılı açıklamasını, sonra da Savaş Bakanı Sir L.W. Evans ve
Mareşal Wilson'u dinlemişti.
 
Lord Curzon, "Anlaşılmaz bir şey.." dedi, "..Savaş Bakanlığı da, Genelkurmay Başkanlığı da, General
Harington'un önerisini askeri gerekçelerle benimseyerek, İstanbul'un ve Çanakkale Boğazı'nın
boşaltılmasını destekliyorlar. Bakanlığım bu önerinin kesinlikle karşı-sındadır. Geri çekilmemizin
geniş ve felaketli yankıları olur. İngiltere'nin prestiji çok ağır bir darbe alır. Bize çok pahalıya mal
olmuş zaferin bütün meyvelerini kaybederiz. Sevr Antlaşması'nı Ankara'ya kabul ettirene kadarBoğazları elimizde tutmak zorundayız. Askerlerimizin, İstanbul'u ve Çanakkale'yi bırakmak için
gerekçe aramak yerine, onları nasıl elimizde tutacağımızı düşünmeleri daha doğru olurdu."
 
Sömürgeler Bakanı Churchill elini kaldırdı.
 
"Evet Mister Churchill."
 
Kütahya - Eskişehir Savaşına Hazırlık 115
 
Lloyd George
 
VVinston Churchill
 
General Harington
 
Churchill uzun bir konuşma yaparak, Lord Curzon'un görüşüne katıldığını, İstanbul'u boşaltırlarsa,
Irak'ta, Filistin'de, Mısır'da durumlarının çok ciddi şekilde sarsılacağını belirtti. Sözünü şöyle
bitirdi:
 
"Bu öneriyi şiddetle reddediyorum. Gerekiyorsa İstanbul ve Çanakkale'deki birliklerimizi takviye
eder ve dövüşüz."
 
Boğazlar onun duyarlı noktasıydı. Çanakkale Boğazı'nın 1915'te donanma ile zorlanması planını da,
kara birliklerinin Gelibolu'ya çıkarılarak Boğaz'ın düşürülüp İstanbul'un ele geçirilmesi düşüncesini
de, bütün gücüyle desteklemişti. Donanma yenilip geri çekilmiş, kara ordusu ise 7 ay süren bir
savaştan sonra başarısızlığı kabul ederek Gelibolu'yu boşaltmıştı. Türklerin emsalsiz savunması
Britanya'ya yüz binden fazla kayba mal olmuş, Rus Çarlığı'nın da yıkılmasına yol açmıştı. Şimdi iki
Boğaz da ellerindeydi ve dövüşmekten kaçınan bir komutan buralardan yine çekilmeyi öneriyordu!
 
Bu asla kabul edilemezdi.
 
Hindistan İşleri Bakanı Mr. Montagu ikisinden farklı düşünmekteydi:
 
"Bence İstanbul'dan çekilmek, Hindistan'daki durumumuz bakımından son derece yararlı olacaktır.
Özellikle Hindistan Müslümanları üzerinde çok olumlu bir etki yapacağını düşünüyorum."
 
Sabırsız Lord Curzon, elini masaya vurarak, "Bu düşünceye katılmıyorum!" dedi. Churchill de büyük
bir kararlılıkla Curzon'u onay-
 
116 Şu Çılgın Türkler / Yunan Büyük Taarruzu
 
ladı. Başbakan Yardımcısı Chamberlain'ın da Curzon ve Churchill gibi düşündüğü belli oluyordu.
 
Lloyd George bıyıklarını çekiştirip durmaktaydı:
 "Görüş farklılıkları çok keskin. Bir karara varmak zor. Toplantıyı sürdürmekte bir yarar
görmüyorum. Savaş Bakanlığı'nın, konuyu, yalnız askeji açıdan değil, genel siyasetimiz ve
çıkarlarımız bakımından da, bir daha incelemesini istiyorum. Dışişleri Bakanlığı'nın da bir rapor
hazırlamasını rica ederim. Yeniden görüşelim." 105
 
Savaş Bakanı başını eğdi. Lord Curzon ile Churchill bakıştılar ve belli belirsiz gülümsediler.
Mareşal Wilson Harington'un kulağına eğildi:
 
"Şu siyasetçilere bak. öyle bir barış yapmışlar ki, uygulamak için de savaş gerekiyor."
 
YUNANLILAR dışında, savaşı göze alanlar yalnız bazı İngiliz siyasetçileri ile diplomatlarıydı.
 
İkinci İnönü zaferi ve Yunan ordusunun Afyon'u boşaltıp güçlükle Dumlupınar'a çekilmesi,
İtalyanların cesaretini kırmıştı. Toparlanıp 25 Mayısta Marmaris'ten, 1 Haziranda Antalya
dolaylarından çekildiler. Çekilişleri sürüyordu. Ganimetten pay almak umuduyla İstanbul'da
bekleyeceklerdi.
 
Güney cephesinde dövüşen Fransızlar da Çukurova'yı elde edemeyeceklerini anlamışlardı. Çukurova
ve çevresindeki Türkler dişe diş dövüşmekte, dirençleri gün geçtikçe artmaktaydı. 40 kişilik bir Türk
çetesi, 400 kişilik bir Fransız birliğini Toros geçitlerinden birinde, esir etmeyi başarmıştı. Antep gibi
küçük bir şehri bile ancak on ayda düşürebilmişlerdi. Fransız birlikleri gittikçe eriyordu. Bakanlar
Kurulu'nu ikna eden Başbakan Briand, İngiltere'yi çıldırtacak bir şey yaptı: Parlamento Dışişleri
Komisyonu Başkanı Franklin Bouillon'u ve iyi Türkçe bilen Albay Sarou'yu Ankara'ya yolladı.
Anlaşamazlarsa, Türkiye'yi örnek alan Suriye'de de tutunamayacaklarını kavramıştı.
 
F. Bouillon ve Sarou 2 Haziran günü İnebolu'ya indiler. Yusuf Kemal Bey misafirleri İnebolu'da
bekliyordu.
 
İnebolulular sabahleyin iki güzel faytonla üçünü Kastamonu'ya uğurladılar.
 
Kütahya - Eskişehir Savaşına Hazırlık 117
 
ALBAY KZIM ÖZALP, Mürettep Kolordu karargâhının bulunduğu Geyve'ye gelmiş, sade bir törenle
karşılanmıştı. Küçük tören birliği yeni komutanı düşündürdü. Seçkin olması gereken bu birlik bile
görünümü bakımından içler acısı bir haldeydi.
 
Yalnız kaldıkları zaman, adı şatafatlı, içyüzü acıklı birliğin Kurmay Başkanı Yarbay Hayrullah Fişek
harita başında durumu açıkladı:
 
"Bütün Kocaeli yarımadası, Sakarya'nın batı kıyısından Gebze'ye kadar, 11. Yunan Tümeni'nin işgali
altında. Bu da öteki Yunan tümenleri gibi dolgun, 13.000 kişi. Çok gaddar ve pis bir tümen. Ayrıca
bu kesimde çapulcu, yağmacı Rum, Ermeni, Çerkez ve Abaza çeteleri var. Onlar da 1.500 kişi kadar."
105a
 
"Biz?" 
"Milli müfrezelerle birlikte bütün mevcudumuz 3.200 kişi."105b
 
"Yani feci durumdayız."
 
"Evet."
 
"Çevreden asker toplamamız mümkün değil mi?"
 
Yarbay başını salladı:
 
"Mümkün fakat elimizde ne fazla subay var, ne de silah. Doğu Cephesinden bir tümen geldi, onu Batı
Cephesine verdiler. Yeni bir tümen gelir de bize verirlerse.."
 
"Almak için çalışırım. Şimdi şöyle yapalım. Çevreye, gizli bilgiy-miş gibi, burada bir kolordu
kurulduğunu, emrinde önemli kuvvetlerin toplanmaya başladığını yayalım. Benim at üstünde çekilmiş
fiyakalı bir fotoğrafımı, yeni Kolordu Komutanı diye İstanbul basınına ulaştırarak.."
 
Nal sesleri yaklaştı. Keskin bir kadın sesi duyuldu:
 
"Dur!"
 
Albay Kâzım konuşmasına ara verdi:
 
"Kim bu?"
 
"Fatma Seher Hanım. Kara Fatma diye ünlü bir çete reisimiz. Kadınlardan kurulu çetesiyle son İnönü
savaşına katıldı, hayli şehit deverdi."105c
 
Albay pencereden baktı. Çapraz silahlı kadın süvariler düzenli bir biçimde sıralanmışlardı. Kırk üç
kişiydiler.
 
Yeni komutan ilk kez güldü:
 
118 Şu Çılgın Türkler / Yunan Büyük Taarruzu
 
"Bu güzel birliği selamlayalım." Dışarı çıktılar.
 
İKİ İNGİLİZ NÖBETÇİ, büyük ambarın yanındaki binada, depo komutanının odasında hazırlanmış
olan zengince sofrada yiyip içiyordu. Komutan ziyafetin başında nöbetçilere, dostluk anısı olarak
İstanbul işi telkari zarflı, yaldızlı altışar çay bardağı ile birer kutu da fındıklı lokum ve badem ezmesi
hediye etmişti. Evlerinden uzak askerlerin mutlu olmadıklarını ve çok az para aldıklarını bilmekteydi.
Orucunu yeni açmıştı. Allanın bağışlayacağını ümit ederek nöbetçilerle birlikte o da içki içiyor,
Mısır'daki esir kampında öğrenebildiği çat pat İngilizcesiyle sohbet ediyordu.
 Nöbetçiler, bu beklenilmez cömertliğin ve ilk kez tattıkları rakının etkisiyle mest olmuşlardı.
 
Bu sırada Hüsnü Bey'in kalabalık adamları ambarı sessizce ve şaşırtıcı bir hızla boşaltıp irili ufaklı
sandıkları deponun rıhtımına yığıyor, bir başka ekip de yandaki hurda ambarından alınan içi boş
sandıkları, boşaldığı anlaşılmayacak biçimde depoya yerleştiriyorlardı. Depo komutanının bir adamı
da, içleri doluymuş gibi, hepsini etiketlemekteydi.
 
Üçüncü ekip ise, soluk bile almadan sandıkları, rıhtıma yanaştırılmış 60 tonluk mavnaya taşıyordu.
 
Hepsi çıplak ayak ve kan-ter içindeydi. Mermi ve fişeklerin patlamaması için çok dikkatli hareket
ediyorlardı. Her ekibin başında, tabancasının emniyeti açık, sivil giyimli bir subay bulunmaktaydı.
 
İlk mavna dolar dolmaz, küçük bir römorkör tarafından çekilerek ışıkları karartılmış gemiye
yanaştırıldı. Yerini hızla, ikinci bir römorkun çektiği yeni mavna aldı.
 
Vinçleri çalıştırmak çok gürültü yapıp dikkati çekeceği için Hüsnü Bey'in buluşu olarak, geminin kıç
tarafından denize, halat ve kalaslardan yapılmış iskeleler sarkıtılmıştı. Mermi, fişek ve el bombası
sandıkları, çuvallara sarılı silahlar, ayaklı topçu dürbünleri, fişek doldurma aygıtları, silah yağları
vb., gemideki dördüncü ekip tarafından, hiç konuşmadan, mavnadan alınıp iskelelerin yardımıyla
güverteye taşınmaya başlandı. Mermi, fişek ve bomba sandıkları, tahtadan ya-
 
Kütahya - Eskişehir Savaşına Hazırlık 119
 
pılmış oluklar yardımıyla yavaş yavaş ambarlara kaydırılıp denetimi zorlaştıracak biçimde
yerleştirilecekti.
 
İşi bu gece bitirmek zorundaydılar. Aynı oyun iki kez oynanamazdı.
 
Gün ağarırken beş mavna dolusu malzeme Odesa'ya taşınmıştı. Hüsnü Bey ve Aziz Hüdai, komutana,
boşaltılan malzemenin cinsini, sayısını ve teslim alındığını gösterir bir belge imzalayıp verdiler.
Savaş sona erince Ankara tek fişeğin bile hesabını sorardı.
 
Komutan, yeni nöbetçiler gelmeden, çoktan sızmış olan iki İngi-lizi uyandırdı. Çay ve taze simit ikram
etti. Nöbetçiler teşekkür ederek ayrıldılar. Bu güzel geceyi hiç unutmayacaklardı. Heyecandan kaskatı
kesilmiş komutan da unutmayacaktı.
 
Gemi gündüz hareketsiz bekledi, gece yarısı Haliç'ten çıkıp Galata açığında demirledi. Hüsnü Bey
sabahleyin gümrük işlemlerini başlattı. Yük, manifatura, dikiş makinesi, hurda demir, sac levhalar,
tarım, demirci ve marangoz araçları, hırdavat, ahşap eşya gibi sakıncasız şeyler olarak gösterilmişti.
Gümrük ve liman işletmesindeki namuslu Türklerin yardımıyla işlemler bir terslik olmadan
sonuçlandı.106 Pan-dikyan sözünü tutarak adamlarının yaklaşmasını engellemişti.
 
Köylü, memur, esnaf ve tüccar kılığındaki yüz kadar subay ile son 'imalat-ı harbiye' usta ve işçileri,
yolcu olarak, öğleden sonra sandallarla gemiye alındılar. Bazılarının eşleri ve çocukları da
birlikteydi. Yolcular arasında Teğmen İhsan ile Bursalı Osman Çavuş da vardı. Yük sahibi olarakHüsnü Bey de gemiye geldi. Mösyö Kalçi kulaklarını bükmüştü, kaptan ve kızı Sonya, denetçileri
ağırlamak için hazırlıklıydılar. Hüsnü Bey övgüsünü çok duyduğu kızı ilk kez gördü.
 
Sahiden çok güzel ve pek cana yakındı.
 
Akşama doğru denetçi subayları taşıyan motor, Hüsnü Bey'in ardarda okuduğu dualar arasında,
gemiye yanaştı. İşin son ve en tehlikeli bölümü başlamıştı. Bu kadar çok cephane ve gerecin
yakalanması sahiden felaket olurdu.
 
Galata'daki bir meyhanenin üst katında, Ekrem, Aziz Hüdai ve Seyfi de, yürekleri ağızlarında,
gözlerini gemiye dikmişler, ateş üstünde bekliyorlardı.
 
İngiliz, Fransız ve İtalyan subaylarından oluşan üç kişilik kurul, yolcu ve yük denetimi yapmak üzere
ağır ağır gemiye çıktı. Kurulu,
 
120 Şu Çılgın Türkler / Yunan Büyük Taarruzu
 
merdivenin başında kaptan, Sonya, ikinci kaptan ve Hüsnü Bey karşıladı. İngiliz fena halde İngilizdi.
Hüsnü Bey'in morali bozuldu.
 
Sonya tüm şuhluğu ve zarifliğiyle subayları bir kadeh içki içmeye davet etti, su gibi akan bir
Fransızcayla, "Yorgun olmalısınız.." diye şakıdı, "..biraz dinlenirsiniz. Haydi gelin!"
 
Cevap beklemeden, yol göstermek için önden yürüdü. Dar elbisesinin içinde kalçaları kazaska
oynuyordu. Zavallı Hüsnü Bey bakışlarını telaş içinde başka yere kaçırdı. Önce ip bıyıklı İtalyan
subayı Sonya'nın rüzgârına kapıldı, sonra da Fransız. Ciddi İngiliz surat içinde meslektaşlarını izledi.
Küçük içki salonuna girdiler.
 
Hüsnü Bey yavaşça geride kaldı. Kapı kapandı. Küpeşteye yaslanıp beklemeye koyuldu. Bir süre
sonra dışarı kahkahalar yansımaya başladı. Sonra da kızın iç gıcıklayan sesi duyuldu. Balalayka
çalarak Rusça bir şarkı söylüyordu.
 
Güneş Boğaziçi'ni yangına vererek ağır ağır battı.
 
İkinci Kaptan kapıyı aralayıp Hüsnü Bey'i çağırdı. Hüsnü Bey evrak çantasını alıp içeri girdi:
 
"Bismillah."
 
Sonya, kucağında balalayka, içki tezgâhının üstüne oturmuş, gülüyordu. Gülüşü de şarkı gibiydi.
Subaylar öyle sarhoş ve o kadar mutluydular ki ambarları denetlemeden eşya belgelerini imzaladılar.
Yolcuları görmeden yolcu listesini onayladılar.106a
 
Birer bardak votka daha içtikten sonra, yıkılarak dışarı çıktılar. Aynı dostlukla uğurlandılar. Motor
hareket etti. Sonya'ya el sallayan İngiliz subayı motorun içine yuvarlanınca ip bıyıklı İtalyan yağlı bir
kahkaha salıverdi. 
Hüsnü Bey sevinçten uçuyordu. Kendini tutamadı, bakmaya çe- • kindiği Sonya'yı kucaklayıp şapur
şupur öptü. Geminin düdüğü üç kez öttü. Bu, işler yolunda demekti. Ekrem, Aziz Hüdai ve Seyfi
Beyler, ayağa fırlayıp birbirlerine sarıldılar.
 
MÖSYÖ KALÇİ'nin memurlarından sivri sakallı Rum herkesin gitmesini bekliyordu. Son görevli de
çıkınca, Ladil'le ilgili bütün belgeleri toplayıp çantasına koydu, şapkasını kaptı ve Beyoğlu'ndaki
Yunan Yüksek Komiserliği'ne koştu. Nöbetçi görevliye kuşkusunu anlattı.
 
Kütahya - Eskişehir Savaşına Hazırlık 121
 
Yunan Yüksek Komiserliği alarma geçti. Rus yardımını engellemek için bu sırada Batum açığında
devriye gezmekte olan 13.000 tonluk Kılkış zırhlısı, üç saat sonra İstanbul'daki donanma irtibat
subaylığından bir telsiz mesajı aldı. Mesajda, Fransız bandıralı bir geminin yarın sabah İnebolu'da
olacağı, çok miktarda silah ve cephane taşıdığı bildiriliyor, silah ve cephanelerin teslim alınması
veya imha edilmesi için gerekenin yapılması emrediliyordu.
 
Geminin rotası İnebolu'ya çevrildi. Kılkış'la birlikte devriye gezen Panter torpidobotuna ışıldakla
Kılkış'ı izlemesi talimatı verildi.
 
Seyir subayı öbür gün sabah İnebolu'da olacaklarını hesap etmişti.
 
ODESA sabah İnebolu'ya ulaştı. Durum bildirildiği için İnebolu hazırdı.
 
Gemi uzun uzun düdük çalarak İnebolu'yu selamladı, yavaşladı, deniz sığ olduğu için açıkta durdu,
gürültüyle demir attı. Yarbay Ni-dai, Binbaşı Kemal, Liman Başkanı Neyyir Bey ve yolcuları
denetleyecek subaylar bir kayıkla gelip gemiye çıktılar.
 
Üniformalarını giymiş kaçak subaylar, babacan kaptan, güzel Sonya ve deryadil gemicilerle
vedalaşmış, bekliyorlardı. Yolcuları taşıyacak kayıklar gemiye yanaştılar. Örgüt hepsi hakkında temiz
kâğıdı verdiği için işlem uzun sürmedi, kayıklara binmeye başladılar.
 
Yarbay Nidai, yükün çabuk boşaltılması için sabırsızlanan Hüsnü Bey'i yatıştırdı:
 
"Merak etmeyin. Kayıkçılarımız yamandır. Gemiyi çabuk boşaltırız. Akşama kalmaz, geri
dönersiniz."
 
"Öyleyse malzemeyi yarın sabah Ankara'ya sevk etmeye başlarsınız, değil mi?"
 
Nidai Hüsnü Bey'in sırtını okşadı.
 
"Nasıl sevk edelim? Telaştan unutmuş olacaksınız. Yarın Ramazan bayramı."
 
"Aaah, sahi."
 Birlikte ambarlara baktılar. İrili ufaklı pek çok sandığı gören Nidai, "Benim bayramım başladı bile.."
dedi neşeyle, "..bu gece deliksiz bir uyku çekeceğim."
 
Kendi yaşındaki Hüsnü Bey'in elini kapıp öptü:
 
122 Şu Çılgın Türkler / Yunan Büyük Taarruzu
 
"Sağ olun."
 
Büyük kayıklar gemiyi sarmışlardı. Boşaltma işine yardım edecek taşıyıcılar gemiye çıktılar. Bu işin
ustası olmuştu hepsi. İki vinç gürül gürül çalışmaya başladı.
 
Deniz öğleden sonra dalga yaptığı için boşaltma uzun sürdü. Son sandık da yalıya çıkarıldığı sırada,
vakit gece yarısına yaklaşıyordu. Ancak beşte biri Yarbaşı'na, çadır bezlerine ve çuvallara sarılı
silahlar ve gereçler ise yakındaki İkmal Komutanlığı binasına taşınmıştı. Kalan sandıklar, yalıyı
doldurmuş, iç sokaklara taşmıştı. Halktan arife günü daha fazla çalışmalarını istemeye utanmışlardı.
Herkes bayrama hazırlanıyordu. Zafer Kemal "Sabah ola hayır ola" dedi.
 
Bir kaza olmasın diye mermi ve fişek sandıklarının başına nöbetçiler bıraktılar. Hüsnü Bey'i
ellerinden, yanaklarından öperek gemiye uğurladılar.
 
Ertesi gün bayramı büyük bir mutluluk içinde kutlayacaklarını sanıyorlardı.
 
9 HAZİRAN 1921 Perşembe sabahı, Yarbay Nidai gün doğarken, uzun bir düdük sesiyle derin
uykudan uyandı. Yataktan fırlayıp pencereye koştu. Odesa İnebolu'yu selamlıyordu. Tüm ışıklarını
yakmıştı. Az sonra İstanbul'a dönmek üzere sabah pusu içinde gözden kaybolacaktı. Esenlikle
varmasını dileyerek tıraş oldu, eşi yıpranmış üniformasını gece silip ütülemişti. Namazdan sonra
bayramlaşmak üzere giyinip evden çıktı. Önce yalıya inip duruma göz attı. Bir vukuat yoktu. Deniz
sakin, hava güzeldi. Bayram namazına katılmak için Yahyapaşa camisine yürüdü.
 
Cami az zamanda doldu.
 
YUNAN ve İngiliz savaş gemilerini izlemek amacıyla Karadeniz kıyısı boyunca gözetleme noktalan
kurulmuştu. Biri ötekini gören tepelerde bulunan noktalar, elde telefon ağı kuracak malzeme
olmadığından, renkli bayraklarla haberleşiyorlardı.107 Böylece, limanı olan şehirler ve limandaki
gemiler önceden uyarılıyordu. Yunan savaş gemileri daha önce Samsun, Sinop ve Ereğli'yi
bombalamışlardı.107*1
 
İnebolu'nun 100 km. doğusundaki gözcü, sabah erkenden bir zırhlı ile bir torpidobotun batıya doğru
seyrettiğini fark etmişti. İşa-
 
Kütahya - Eskişehir Savaşına Hazırlık 123
 
ret bayrağını sallayarak bir sonraki gözcüye durumu bildirdi. Noktadan noktaya işaretleşilerek haber
Abana ve İnebolu'ya iletildi. İnebolu noktasındaki nöbetçi gözcü haberi alır almaz, tepeden aşağıya,şehre koşmaya başladı.
 
YAHYA PAŞA CAMİİNDE bayram namazının sonuna gelinmişti. Gözcünün haykırışı duyuldu:
 
"Düşman gemileri geliyoooooooooo!"
 
Son selamı verip ayaklandılar. Müftü, "Ey cemaat.." dedi, "..tehlike savuşunca bayramlaşırız. Şimdi
yalıya koşalım!"
 
Cemaat yalıya aktı.
 
Kayyım İnebolu sokaklarına daldı:
 
"Ey ahaliiii, düşman gemisi bastırmadan yalı boşaltılacaaak! Al-lahını, vatanını seven imeceyeeeeü!"
 
Bayram unutuldu.
 
Pratik subaylar çabucak bir düzen kurdular. Birkaç yükleme yeri belirlendi. Taşıma başladı. Bütün
İnebolu yalıya toplanmış, evlerde yalnız çok yaşlılar, hastalar, hamileler ve bebekler kalmıştı.
Bayramlık giysilerini giymiş herkes sıraya girdi: Kaymakam, Belediye Başkanı, müftü, öğretmenler,
memurlar, zanaatkarlar, esnaflar, kayıkçılar, subaylar, erler, yaşlılar, kadınlar, gençler.. Bir gün önce
İnebolu'ya inmiş olan subaylar, usta ve işçiler de koşup yardıma geldiler.
 
Yüzünden ter fışkıran bir subay, tek kişinin taşıyamayacağı ağır sandıkların kapaklarını zorlayıp
açıyor, mermileri tek tek yeni yetme kızlarla oğlanlara uzatıyordu:
 
"Dikkatli olun, düşürmeyin ha!"
 
Hiç düşürürler miydi? Hepsi bir merminin ne kadar değerli ve tehlikeli olduğunu çoktan öğrenmişti.
Yaşlı kadınlara makineli tüfek şeridi, tüfek gibi hafif şeyler veriliyordu. Onlar da bunları kollarında,
torunları gibi sakınarak taşımaktaydılar. Zafer Kemal, jandarma çavuşuna, "Köylere haber sal.." dedi,
"Ne kadar araba, kağnı varsa, Yarbaşı'na gelsin. Sandıklarla açık mermileri birikmeden İkiçay'a
atalım!"
 
Az sonra üç atlı köylere uçacaktı.
 
124 Şu Çılgın Türkler / Yunan Büyük Taarruzu
 
Genç erkeklerin bir kısmım da Yarbaşı'na gönderdi. Bunların görevi sandıkları taşıyanların sırtından
dikkatle yere indirmek, sonra da arabayla İkiçay'daki cephaneliğe taşınmasını sağlamaktı.
 
Merdivenli yolun yarısından, sandık ve çıplak mermi taşıyanlar dikkatle tırmanıyor, öbür yarısından,
yükünü bırakanlar koşar adım iniyordu. İnebolu soluk soluğaydı. Arada bir çığlığa benzer yakanlar
duyuluyordu:
 "Hızlı! Allah aşkına daha hızlı!"
 
Yakın köylerden arabalar gelmeye başlamıştı. Yarbaşı karınca yuvasına döndü.
 
Sonunda korkulan oldu. İki savaş gemisi, homurdanarak İnebolu önünde belirdi. Fazla yaklaşmadan,
açıkta durdular. Yalı boyuna dağ gibi yığılmış mermi sandıklarını görebilecek uzaklıktaydılar.
 
Lanet olsun!
 
Kılkış'tan denize indirilen beyaz bayraklı üç çifte bir kayık yaklaşmaya başladı. İskeleye yanaşacağı
anlaşılıyordu. Yarbay Nidai ve Kaymakam iskelenin ortasına kadar ilerlediler. Bir Yunan deniz
subayı iskeleye çıktı. Birbirlerine doğru birkaç adım atıp durdular. Askerce selamlaştılar. Subay
mermi sandıklarından yana bir göz attı, bir şey demeden bir zarf uzattı.
 
Döndü.
 
Kayık uzaklaştı.
 
Kaymakam, Belediye Başkanı, Nidai, Zafer Kemal, Askerlik Şubesi Başkanı Binbaşı Hasan Fehmi
Bey, Neyyir Bey, Müftü, Kayıkçılar Kâhyası İlyas Kaptan, bazı kaymakamlık ve belediye ileri
gelenleri iskelenin başında biraraya geldiler. Zarfın içinde Fransızca yazılmış kısacık bir ültimatom
vardı. Kaymakam kaygıyla okudu ve açıkladı:
 
"Komutan bütün silah ve cephaneyi teslim etmemizi istiyor. İki saat mühlet vermiş. Cevabımızı almak
için kayık yeniden gelecekmiş. Teslim etmezsek şehri bombalayacaklar."
 
Bir sessizlik oldu. Zafer Kemal öfkeden titreyerek, "Teslim edecek miyiz beyler?" diye sordu.
 
Hepsi birden silkinip isyan ettiler:
 
"Hayır!"
 
"Öyleyse ne duruyoruz? Yaşlıları, hastalan, çocukları hemen İkiçay'a yollayalım. Sandıkları taşımaya
devam edelim."
 
Kütahya - Eskişehir Savaşına Hazırlık 125
 
"Haydiiii!"
 
Ortalık karıştı, her şey dehşetli hızlandı. Evler boşaltıldı. Sessizliğin yerini emirler, haykırışlar,
çocuk ağlamaları, beddualar aldı. Zaman insafsızca akmaya başladı.
 
İki saatin dolmasına az kalmıştı. Yalıda iki yüzden fazla sandık vardı daha. Nidai, Zafer Kemal'e,
"Ben tepeye çıkıyorum.." dedi, "..kalan sandıkları yukarı göndermeye zaman yetmezse, taş binalara,
mahzenlere taşıt. Kadınları da artık uzaklaştır. Ateş açılmadan siz de yukarı gelin." 
Yarbaşı'na çıktı, ilerdeki fundalıklı tepeye geldi. Burada eski model toplardan kurulu bir batarya
bulunuyordu.
 
"Topları atışa hazırlayın.." dedi, "..sahte toplan da çıkarıp yerleştirin. Belki gemilerin yaklaşmasını
önleriz."
 
Sahte toplar çıkarıldı. Bunlar, ziftle boyanmış üç uzunca soba borusu ile yine zifte bulanmış uzun ve
yuvarlak bir çam gövdesiydi. Fundalıkların arasından, çapraz ayaklara yerleştirilerek top namluları
gibi uzatıldılar.
 
Süre dolmuş, kayık Kdkış'tan ayrılmış, yaklaşıyordu.
 
"Şunun önüne bir mermi savurun bakalım. Cevabımızı öğrensin."
 
İlk mermi motorun hayli uzağına düştü. Ama ikinci mermi geliş yoluna rastladı. Havaya başı köpüklü
bir su sütunu yükseldi. Kayık hızla geri döndü. Subay emekli topu okşadı:
 
"AferiS güzelim."
 
Nidai dürbünle baktı. Karadaki topların atış mesafesi dışında kalmaya dikkat eden Kılkış'ın ön
direğine kırmızı bir flama çekiliyordu.
 
"Ateş flaması çektiler. Bombardımana başlayacaklar."
 Geminin uzun menzilli iki topu gürledi. İlk mermiler denize düştü. Beşinci mermi yalıya isabet etti.
Birkaç büyük sandal parçalandı.
 
Ateş giderek yoğunlaştı.108
 
İNGİLİZ HÜKÜMETİNİN, Çanakkale ve İstanbul'un Türklere karşı kesin olarak savunulmasını
kararlaştırdığı haberi General Ha-
 
126 Şu Çılgın Türkler / Yunan Büyük Taarruzu
 
rington'u şaşırtmadı. Yüzünü buruşturarak, "Tahmin ediyordum" dedi.
 
Sir Rumbold'un bir de sürpriz haberi vardı:.
 
"Bunun için de İngiliz, Fransız ve İtalyan birliklerinin, bir komuta altında birleştirilmesi öngörülüyor.
Lord Curzon, önümüzdeki hafta Paris'te yapılacak toplantıda, Müttefik Kuvvetlerin Başkomutanlığı
için sizi önerecekmiş." 109
 
Geleceğin başkomutanı yerinden fırladı:
 
"İşte bu olamaz! Çekilip gitmeyi öneren bir adama bu görev verilir mi? İngiliz mizahı bu olsa gerek."
 
KILKIŞ bir süre sonra ateşi kesmişti.
 
Nidai terini silerek, "Şehirde ciddi bir hasar olduğunu sanmıyorum.." dedi, "..ama galiba çok kayık
kaybettik."
 
Sahte toplardan birini tekmeleyerek devirdi:
 
"Allah kahretsin!"
 
Erlerden biri, "Gidiyorlar" dedi.
 
Gemiler batı yönünde uzaklaşmaktaydı.
 
"Cehenneme kadar yolları var."
 
Koşar adım Yarbaşı'na geldi. Erkeklerin bir kısmı burada kalmıştı. Yüksek sesle, "Daha tehlike
geçmedi.." dedi, "..şehri boşalttığımızı anladılar, şaşırtmaca veriyorlar. Her an geri gelebilirler.
Akşama kadar hiçbiriniz şehre dönmeyin!"
 
Genç bir subayı Yarbaşı'na dikti:
 
"Ben izin vermedikçe kimseyi aşağıya salma!"
 "Başüstüne."
 
Zafer Kemal'le koşarak yalıya indiler. İkisinin de gözleri yaşardı. Kayıkların yarıdan çoğu
kullanılmaz hale gelmiş, iskele çökmüş, birkaç ev isabet almıştı. Zafer Kemal, "Yeni cephane gelse,
çok zorda kalırız.." diye inledi, "..en uygun liman burasıydı."
 
Nidai, "İşgalci devletler, ilan ettikleri gibi sahiden tarafsız olsalardı.." dedi, "..Yunan donanmasının
İstanbul'u üs olarak kullanmasına izin verirler miydi? n0 Bu insanlar kendilerine uygar, başkalarına
vahşi."
 
"Hakkın var. Beyaz yamyam bunlar!"
 
Kütahya - Eskişehir Savaşına Hazırlık 127
 
Sağlam kayıkların bir kısmını içerilere, sokak aralarına çektirdiler. Sonra yürüyerek hayli içerdeki
İkiçay'a geldiler. Halk İkiçay'ın kıvrımlarına sığınmıştı. Oyun oynayan çocukların sesleri çınlıyordu.
Yakın köylerden kağnılar gelmiş beklemekteydi. Vakit kaybetmeden sandıkları kağnılara yüklediler.
Bir kağnıyla ancak orta büyüklükte bir sandık ya da küçük iki sandık taşınabiliyordu. Taşıma gücü bu
kadardı. Orduda çalışır durumda birkaç kamyon vardı ama hepsi cephedeydi.
 
"Haydi selametle anam, selametle bacılar!"
 
Kolbaşı yaşlıca, yanık yüzlü bir kadındı, "Haydi!" dedi. Kağnı kolu iki atlı jandarma eşliğinde yola
çıktı.
 
Yarbaşı'nda bekleyenler, başlarında Müftü, ikindi namazını kılmak için şehre inmek istediler. Subay
yollarını kesti.
 
"Biliyorsunuz, Komutan şehre girmeyi yasak etti."
 
Müftü, "Hele beni bir dinle oğul.." dedi, "..ev yıkılsa yapılır. Ama cephane elden çıksaydı ne
yapardık? Bir mermi bile ziyan olmadı, hepsi kurtuldu. Şimdi izin ver de, Allah'a şükür borcumuzu
ödeyelim."
 
Bakıştılar.
 
Genç subay saygıyla çekilip yol verdi.
 
Cemaat Yahya Paşa camiine girerken Kılkış ve Panter birdenbire geri döndüler. Uyarı çığlıkları
yükseldi. Subay cemaati geri çevirmek için koştu ama yetişemeden ilk mermi düştü. Şiddetli bir
patlama duyuldu. Camiye girdiği zaman namaz başlamıştı. Tekbir getirerek secdeye
kapanmaktaydılar. Bir an duraksadıktan sonra o da sessizce en arkadaki safa katıldı.
 
Ara vermeden, mermi ıslıkları ve boğuk patlama sesleri içinde, cami titredikçe dökülen sıva
parçaları altında, sükûnetle namaza devam ettiler.111 
İNEBOLU bombalanırken, Yunan Başbakanı Gunaris, çevik ve geniş adımlarla parlamento kürsüsüne
yürüyordu. Uğultu kesildi.
 
"Sayın milletvekilleri, önemli bir konuda bilgi sunmak için huzurunuzdayım."
 
Sesini vereceği habere ayarladı:
 
128 Şu Çılgın Türkler / Yunan Büyük Taarruzu
 
"..Kral Hazretleri, Anadolu'daki ordumuzla birlikte olmaya karar vermiştir. Yarın, Bizans geleneğine
uyularak, Atina Katedrali'nde bir ayin yapılacak, sonra da Kral Hazretleri ordumuzun yanına, İzmir'e
hareket edecektir."
 
Herkes ayağa kalktı.
 
Alkışlara "Yaşasın Kral!" sesleri karıştı. Biri "Ankara'ya!" diye haykırınca, bütün parlamento coştu;
hep birden avaz avaz bağırmaya başladılar:
 
"Ankara'ya! Ankara'ya!! Ankara'ya!!!" 112
 
ANKARA'da silahların ve cephanenin İnebolu'ya ulaştığı haberi büyük sevinçle karşılanmış, geminin
ücreti hemen İstanbul'a havale edilmişti.
 
Ama sevinç uzun sürmedi. Öğleden sonra Moskova Büyükelçi-liği'nin şifresi Dışişlerine bomba gibi
düştü. Ali Fuat Paşa, Enver Pa-şa'nın niyetini bildiriyordu. Türkiye'ye yolladığı mektupların
metinlerini de geçmişti.
 
Enver Paşa'nın yeniden tarih sahnesine dönmek istemesi Ankara'yı büyük kaygıya düşürdü.
Anadolu'nun artık maceraya tahammülü yoktu. Genelkurmay, Doğu Cephesi Komutanı Kâzım
Karabekir Paşa'ya durumu bildirdi ve şu emri verdi: "Anadolu'ya girmek istemesi halinde Enver'i ve
arkadaşlarını tutuklayınız!" u3
 
ALİ FUAT PAŞA ile Binbaşı Saffet neşe içinde kahve içmekteydiler. Az önce Binbaşı ateş topu gibi
gelmiş, müjdeyi vermişti:
 
"Rus yardımı yeniden başladı. Batum'da bekleyen bir gemimize, silah ve cephane yükleniyor. Birkaç
gün içinde İnebolu'ya hareket edecek."
 
Paşa kahvesinden höpürdeterek kocaman bir yudum aldı:
 
"Çifte bayram yaşıyoruz."
 
OYSA İnebolu'da sadece sokak aralarına çekilmiş birkaç kayık sağlam kalmıştı.
 Beş bin nüfuslu şehir boşaltılmış olduğu için ölü yoktu, birkaç yaralı vardı. Bazı taş ev ve dükkânlar
yıkılmış, birkaç atölye, depo,
 
Kütahya - Eskişehir Savaşına Hazırlık 129
 
ahşap bina yanmış, kaymakamlık ve kayıkhane yara almış, Osmanlı Bankası'nın yarısı çökmüştü.
Başta gümrük sokağındakiler olmak üzere pek çok evin camları kırılmış, bazılarının duvarları
çatlamış, yollarda, bahçelerde mermi çukurları açılmıştı. Yarbaşı'na çıkan taş merdiven de hasar
görmüştü. Halk İkiçay'dan geri dönerken şehrin üstüne kül ve moloz tozu yağmaya devam ediyordu.
 
Evleri yanmış, yıkılmış kadınların çığlıkları, akşama özgü o görkemli sakinliği parça parça etti.
 
İZMÎR'de ise evlerden yollara kahkahalar ve şarkılar dökülmekteydi. Kral'ın geleceğini öğrenen
Rumlar sevinç içinde yüzüyorlardı. Balkonlar, pencereler defne dallarıyla, dükkânların vitrinleri
Kral'ın fotoğraflarıyla süslenmişti. Kral'ı karşılayacak genç kızlar için beyaz giysiler dikilmiş,
başlarına takmaları için çiçekten taçlar yapılmıştı. Karşıyaka'da bulunan yan yana iki güzel, beyaz ev,
Kral ve maiyeti için düzenlenip döşenmişti.114
 
İzmir coşku içinde Kral'ı bekliyordu.
 
Ali Fuat Cebesoy
 
Enver Paşa
 
Kâzım Karabekir Paşa
 
ÇALIŞKAN İNEBOLU sızlanmadı, yakınmadı, kimseden yardım da istemedi. Sabahleyin yaralarını
sarmaya koyuldu. Evleri yıkılmış, yanmış ailelere daha geceden komşular sahip çıkmışlardı.
 
Kastamonu Bölge Komutanı Muhittin Akyüz Paşa'nın sabah erkenden İnebolu'ya gelmesi halkı
sevindirdi. Paşa, her iyi ve kötü günde aralarında olmuştu. Paşa'nın gelmesi azimlerini biledi. Yıkın-
 
130 Şu Çılgın Türkler / Yunan Büyük Taarruzu
 
tıları hızla kaldırmaya, kırık ve çatlakları onarmaya, çukurları doldurmaya başladılar. En öncelikli
sorun kayıklardı. Kayıkçılar, kalafat ustaları ve Menzil Komutanlığı erleri, denize ve kumsala
yayılmış kayık parçalarını topluyorlardı.
 
Bu artıklardan belki acele birkaç kayık yapılabilirdi. Çünkü hemen her gün bir gemi uğruyor, karaya
yolcu ya da eşya çıkarmak gerekiyordu.
 
Yeter sayıda sandal yapılıncaya kadar büyük parti kaçak mal ve yardım malzemesi başka Karadeniz
limanlarına indirilecek, bu da zaman kaybına sebep olacaktı.
 
KARABEKİR PAŞA, savaşın kimsesiz bıraktığı çocukları toplamış, kolordusunun koruması altınaalmıştı. Görevlendirdiği subaylar bu talihsiz çocukları izci-asker karışımı bir düzen içinde özenle
eğitip yetiştiriyorlardı.1148 Paşa da bu çocuklara ara sıra ders verirdi. Bugün de koroya kendi yazıp
bestelediği bir marşı öğretmeye çalışıyordu:
 
Türk yılmaz
 
Türk yılmaz
 
Cihan yıkılsa Türk yılmaz...
 
Koro yine iyi söyleyemeyince, Paşa kızmış gibi yaparak, "Olmadı cuklar.." dedi, "..baştan alacağız.
Daha canlı. Haydi!"
 
Sevimli koro avaz avaz yeniden başladı:
 
Çelik gibi kollu
 
Tunçtan ayaklı
 
Türk hiç yılar mı
 
Türk hiç yılar mı
 
Türk yılmaz
 
Türk yılmaz...
 
Emir subayı korkarak yaklaşıp "Paşam" diye fısıldadı. Çocuklar sustular. Karabekir Paşa bu kez
sahiden kızdı:
 
"Bizi rahatsız etmeyin demiştim."
 
Emir Subayı "Özür dilerim.." dedi, "..Genelkurmay'dan 'geciktirilmesi idamı muciptir' kayıtlı bir şifre
geldi efendim."
 
Karabekir çocukları bugünlük terhis edip odasına çıktı. Şifre Enver Paşa hakkındaydı. Trabzon'daki
Enverciler yüzünden zaten huzursuzdu. Enver Paşa'nın Bolşevik bir birlikle sınıra dayanması ola-
 
Kütahya - Eskişehir Savaşına Hazırlık 131
 
siliği huzursuzluğunu iyice artırdı. Emir Subayına çeşitli emirler yazdırdı.
 
Genelkurmay Doğu Cephesinde bir tehlike kalmadığı için iki tümenini Batı Cephesine yollamasını
istemiş, o da bir tümenini yollamıştı.11415 İlk önlem olarak, yola çıkmaya hazırlanan ikinci tümenin
hareketini durdurdu. 
Bu tümen Mürettep Kolordu'nun yana yakıla beklediği tümendi.
 
Kütahya-Eskişehir Savaşı'ndan sonra yeniden yola çıkarılacaktı ama Erzurum-Ankara arasında
demiryolu olmadığı için yayan gelecek, Sakarya Savaşı'na yetişemeyecekti.
 
BİR ZAFER kazanarak Venizelos efsanesini silmek isteyen Yunan Kralı Konstantin Atina'dan
ayrılmadan önce bir bildiri yayımladı. Bildiri şöyle başlıyordu:
 
"Ordumun başına geçmek üzere yola çıkıyorum!"
 
izmir Rumları kralı karşılıyor
 
132 Şu Çılgın Türkler / Yunan Büyük Taarruzu
 
izmir I. Kordon
 
Oysa hükümet hevesli Kral'ın ordunun fiilen başına geçmesini doğru bulmamıştı.115 Başbakan,
hükümetin bu görüşünü söyleyebilmek için uygun bir zaman kollamaktaydı.
 
12 Haziran 1921 Pazar günü Kral Konstantin, Limnos savaş gemisiyle, beraberinde oğulları,
Başbakan Gunaris, Dışişleri Bakanı Baltacis, Savaş Bakanı Teotokis, Denizcilik Bakanı
Mavromihalis, Genelkurmay Başkanı General Dusmanis, yardımcısı General Strati-gos olduğu halde
saat 16.15'te İzmir'e geldi. Üzerinde beyaz feldmareşal üniforması vardı. Top atışları ve törenle
karşılandı. Beyaz elbiseli güzel kızlar güvercinler uçurdular, çiçekler serptiler. Kral'ın ayaklarına
kapananlar oldu. On binlerce Rum Kordonboyu'nu doldurmuş, bütün Rum evleri bayraklarla
donatılmıştı. Bando durmaksızın Yunan marşları çalıyordu.
 
Türkler evlerine çekilmişlerdi.
 
Kral ordu karargâhını ziyaret ettikten sonra, mızraklı süvarilerin eşlik ettiği otomobil kafilesiyle
Kordonboyu'ndan geçerek Karşıya-
 
Kütahya - Eskişehir Savaşına Hazırlık 133
 
ka'ya yol aldı. Açık bir otomobile binmişti. Halk çılgınca alkışlıyor, balkonlardan, pencerelerden
çiçekler atılıyor, haykırışlar yükseliyordu.
 
Karşıyakalı Rumlar da Kral'ı aynı taşkınlıkla karşıladılar. Kafile Kral için hazırlanmış beyaz evin
önünde durdu. Genel Vali Steryadis saygıyla yol gösterdi, önde Kral, arkada Başbakan ve öteki ileri
gelenler, bahçe yolundan eve doğru yürüdüler. Geniş ve gösterişli kapı açıktı. Kapının önünde
görevliler Kral'ı karşılamak için bekliyorlardı.
 
Evin mermer girişine büyük bir Türk bayrağı serilmişti.
 Kral, Rumların gurur haykırışları içinde, bayrağı çiğneyerek eve girdi.116
 
YETMİŞ BEŞ kağnılık bir kağnı kolu İnebolu-İkiçay'dan yola çıkmak üzereydi. Zafer Kemal "Uğurlar
olsun anam!" diye seslendi.
 
Kolbaşı, "Sağ ol oğul" dedi, elindeki sopayla öküzünü dürttü. Kağnılar tekerleri inleyerek kımıldayıp
yürüdüler. Kağnıcıların hepsi kadındı. Yalnız üçüncü kağnıyı 12 yaşında bir erkek çocuk yediyordu.
Kadınlardan biri hamileydi. Yedinci kağnının yanında yürüyen sırım gibi genç kadının ayakları
çıplaktı. Bazı kadınlar bebeklerini torbalayıp sırtlarına bağlamışlardı.
 
Genç subaylardan biri içi ürpererek, "Ne mübarek kadınlar bunlar" dedi. öyleydiler. Yavrularına
yiyecek taşıyan anaç kuşlar gibi orduyu besliyorlardı.
 
Kağnı kolu gacırdıya gacırdaya uzaklaşıp gitti.
 
FRANKLİN BOUILLON, Ankara'ya gelirken yol boyunca kağnı kollarını görmüştü. Kağnıcıların
çoğunun kadın olmasının Fransız diplomatı çok etkilediği anlaşılıyordu.117 Yemekte sürekli bu
konudan söz etti. Övgü ve heyecanı Türk tarafına ümit verdi.
 
Anlaşma sağlanırsa emperyalist cephe ikiye bölünecek, ayrıca güneyde de savaş sona ererse, Ankara
oradaki İkinci Kolordu'yu Batı Cephesine kaydırabilecekti.
 
Yemekten sonra görüşmelere geçildi. Ankara'yı M. Kemal, Fevzi Paşa ve Dışişleri Bakanı Yusuf
Kemal Tengirşenk temsil ediyordu; Fransa'yı Franklin Bouillon ve Albay Sarou.
 
Görüşme neşeyle başladı. M. Bouillon'un Fransız askerlerinin Karadeniz Ereğlisi'nden
çekileceklerini bildirmesi neşeyi artırdı. Fa-
 
134 Şu Çılgın Türkler / Yunan Büyük Taarruzu
 
Bir kağnıcı kadın ve çocuğu
 
kat yeni anlaşma için Sevr Antlaşması ile Bekir Sami'nin imzaladığı anlaşmanın temel alınmasını
istemesi havayı gerginleştirecekti. M. Kemal Ankara'nın ilkelerini belirtti:
 
"Sevr Antlaşması'nı kafasından silmeyen hükümetlerle anlaşmamız mümkün değildir. Türkiye Büyük
Millet Meclisi milli yeminimize (Misak-ı Milli'ye) aykırı bir anlaşmayı kabul etmez."
 
M. Bouillon şaşırdı:
 
"Böyle bir yeminin varlığını ilk defa duyuyorum. Bekir Sami Bey bir milli yemininiz olduğundan hiç
söz etmemişti."
 
Kütahya - Eskişehir Savaşına Hazırlık 135
 "Bu ihmali yüzünden de görevinden çekilmek zorunda kaldı. Görüşmeye başlamadan milli yeminin
metnini incelemenizde yarar var. Yusuf Kemal Bey size yardımcı olur. İncelemeniz bitince yeniden
biraraya geliriz."
 
Ayağa kalktı, ötekiler de.
 
"Mösyö Bouillon, milli yeminimizin özü tam bağımsızlıktır. Yani siyasi, mali, iktisadi, adli, askeri,
kısacası her hususta bağımsızlık! Türk milleti kanını tam bağımsızlığı sağlamak için akıtıyor."118
 
Başıyla hafif bir selam verip Fevzi Paşa'yla birlikte çıktı. Odada M. Bouillon, Albay Sarou ve Yusuf
Kemal Bey kalmışlardı. M. Bouillon merakla Yusuf Kemal Bey'e yaklaştı:
 
"Yoksa siz aklınızdan kapitülasyonları kaldırmayı mı geçiriyorsunuz?"
 
Yusuf Kemal Bey, duraksamadan, "Evet Mösyö Bouillon." dedi, "..Milli Mücadele toprak için
yapılmıyor. Osmanlı topraklarının dörtte üçünü oralardaki halkın iradesine bıraktık. Biz istiklal için
mücadele ediyoruz. Büyük Millet Meclisi kapitülasyonların kalktığını görmeden kılıcım kınına
koymaz."'119
 
Fransız diplomat gülümsedi:
 
"Ah dostum, azminizi ve sabrınızı temsil eden kağnı kollarını büyük bir hayranlıkla izledim. Ama
gerçekçi olun ve bizimle uzlaşmaya bakın. Çünkü kağnı, kamyonu yenemez!" 120
 
Kamyon dediği emperyalizmdi.
 
NESRİN akşam dayısından, laf arasında, hayranı olduğu Halide Edip Hanım'ın Eskişehir hastanesine
gönüllü hastabakıcı olarak gideceğini öğrenince, kararını vermiş, ertesi günü Sağlık Bakanhğı'na
başvurmuştu.
 
İlgili müdür tel gözlüklü Dr. Kâmil Bey'di. Nesrin'i dinleyen Kâmil Bey şefkatle, "Bu savaş, bugüne
kadar yaptığımız hiçbir savaşa benzemiyor.." dedi, "..milletçe savaşıyoruz ve uyanıyoruz. Kalemi,
silahı, kağnısı, yüreği ile hayata karışan kadını bir daha kimse eve hap-sedemez. Senin gibi öncüler
sayesinde bambaşka, yepyeni bir Türkiye kuruluyor. Ortaçağdan çıkıyoruz. Verdiğin karar için seni
kutlarım. Ama kızcağızım, hastabakıcılık çetin iş. Bu ayın sonunda burada
 
136 Şu Çılgın Türkler / Yunan Büyük Taarruzu
 
Çocuk Esirgeme Kurumu faaliyete geçecek. Kimsesiz çocuklarımıza sahip çıkacağız. Hazırlıklar bitti.
Senden orada yararlanalım."
 
Nesrin doktorun gözlerinin içine baktı:
 
"Beni lütfen Halide Hanımla birlikte Eskişehir'e yollayın efendim."
 Kâmil Bey bu kararlı bakışa teslim oldu:
 
"Peki kızım."
 
KRALİN MESAJI, İkinci İnönü yenilgisinin ezikliğini üzerinden atmış olan orduyu daha da
canlandırdı. Mesajı askerlere, bütün birliklerde olduğu gibi Aydında da bir subay okudu:
 
"Askerler!
 
Vatanın sesi, beni yeniden sizin komutanınız olmaya çağırdı. Kralınızdan size yürekten selam!
 
Milletin kurtuluş savaşındaki azimli çarpışmalarınızdan gurur duyuyorum. Şampiyonluğunu yaptığınız
asil ülküleri unutmuş değilsiniz. Bu kutsal toprak üzerinde, dünyanın hayran olageldiği eşsiz uygarlığı
işte tam bu noktada yaratmış olan Yunan ülküsü için çarpışıyorsunuz. Sizin değeriniz savaşın
başarısını sağlayacaktır. Sizin erdeminiz fedakârlığınızı garanti edecektir ve zaferleriniz yeniden
yaratıcılığına layık olduğunuz eşsiz uygarlığı çiçeklendirecektir. Çocuklarımıza miras olarak,
atalarımıza ve bize layık bir görev bırakacağız.
 
Askerler!
 
Hepiniz bu görevle beraber, tek ve bölünmez Yunanistan aşkıyla dolu, büyük ve ölmez ülküye
kendinizi adamış oldunuz.
 
İleri!
 
Kralınız sizinle beraberdir. Sizi, vatanın emrettiği yere götürmektedir.
 
Tanrı haklı savaşımızı kutsasın!" nı
 
Mesaj ürkek Panayot'un da kanını kaynatmıştı. O da, birçok asker gibi ciğerlerinin tüm gücüyle,
"Yaşasın Kral!" diye haykırdı.
 
Savaş canavarı olanca iştahı ile uyanmıştı.
 
PUNTA (ALSANCAK) limanına yanaşmış bir İngiliz şilebinden, yeni alınan son kamyonlar ve
ambulanslar, vinç gümbürtüleri ve haykırışlar arasında, rıhtıma indirilmekteydi. Liman alanını yoldan
 
Kütahya - Eskişehir Savaşına Hazırlık 137
 
ayıran tel örgülerin arkasında toplanmış olan meraklı Rumlar, Tillor ve Fiat marka gıcır gıcır araçları
hayranlık ve gururla izliyorlardı.
 
Ordu yalnız büyümüyor, büyük bir hızla silah, taşıt ve gereç bakımından da çok güçleniyordu.
 
Bu sefer Türkleri ezeceklerdi. 
BATI CEPHESİ Kurmay Başkanı Yarbay Naci Tınaz odaya girdi. İsmet Paşa, Binbaşı Tevfik,
Muharrem ve Kemal Beylerle harita başında çalışmaktaydı. Başını kaldırdı:
 
"Sen kötü bir haber vereceksin."
 
"Evet efendim."
 
"Söyle bakalım."
 
"Franklin Bouillon ile yapılan görüşmelere ara verilmiş. Bugün Ankara'dan ayrıhyormuş. İkinci
Kolordu'yu batıya kaydıramayaca-giz.»
 
İsmet Paşanın yüzünden bir an için mor bir bulut akıp geçti. Binbaşı Kemal, "Düşman en azından iki
katımız" diye yakındı. İsmet Paşa, duygularını saklayan demir maskeyi yeniden yüzüne geçirdi:
 
"Ne zaman kuvvetçe denk olabildik ki Kemal Bey.." dedi, "..kendi yağımızla kavrulacağız."
 
Oradan buradan Batı Cephesine küçük büyük birlikler ve bazı silahlar yollanmıştı. Ama bu çaba
Yunan güçlenmesine oranla çok yetersizdi.
 
Orduda 12 cins tüfek, 8 cins ağır makineli tüfek, 4 cins hafif makineli tüfek, 24 cins top vardı. Silah
ve cephane ikmali zaten büyük bir sorundu; bu kadar çeşitlilik ikmal sorununu bazı kez içinden
çıkılmaz hale getiriyordu.121a
 
YUNANLILAR taarruz hazırlıklarım hızlandırmışlardı. İzmit'teki 11. Yunan Tümeni'ne 'birliklerini
hızla İzmit'te toplamaya başlaması, toplanma biter bitmez deniz ve kara yoluyla Bursa doğusuna
çekilmesi' emredildi. Ordu bu uzak birliğini Bursa yakınma çekerek, yürüyüşe geçecek olan ordunun
sol gerisini güven altına almak istiyordu.
 
Emir 11. Tümen Komutanı Albay Kladas'ı ürküttü. Karadeniz'e kadar yarımadaya yayılmış
birliklerini toplamak kolay değildi. Kar-
 
138 Şu Çılgın Türkler / Yunan Büyük Taarruzu
 
şılarında yeni kurulmuş bir kolordu vardı. Türklerin yaydığı söylenti yüzünden bu kolordunun güçlü
olduğunu sanıyordu.121b Onun takibi altında çekilebilmek büyük sorundu, ayrıca bu kesimdeki
Rumlar ne olacaktı?
 
Kurmay Başkanı, "Artık burada kalabileceklerini hiç sanmıyorum" dedi.
 
Doğru söylüyordu. Tümene mensup askerler ile çevredeki çeteler köylerde askerlik ve insanlık dışı
birçok suç işlemiş, yerli Rumların bir kısmı da bu tümene güvenerek Türklere çok eziyet etmişti.1210
 
Çekilirken, köylerin, değirmenlerin, köprülerin yakılıp yıkılması kararlaştırıldı. Çekiliş Rumlaragizlice duyurulacaktı. Süratle bir çekiliş planı yapıldı. Türklerin elindeki bütün arabalar toplanacak,
İzmit çevresindeki ve doğusundaki iki alay güçlü artçıların koruması altında İzmit'te toplanıp deniz
yoluyla Bandırma'ya taşınacaktı. İzmit'in güneyinde bulunan alay ise Karamürsel-Yalova yoluyla
Gemlik'e çekilmeye çalışacaktı.
 
ANKARA İSTASYONU kalabalık, katar harekete hazırdı. Vagonların çoğu yük vagonuydu.
Vagonlara mermi sandıkları, erzak çuvalları ve küfeleri yükleniyordu. Sundurmanın altında Halide
Hanım ile onu geçirmeye gelen Dr. Adnan Bey, Hamdullah Suphi Tanrıöver, Yakup Kadri ile Nesrin,
Vedia ve Yüzbaşı Vedat bir öbek oluşturmuşlardı. Y. Kadri ile Nesrin'in samimi konuşması Halide
Hanım'ın dikkatini çekti:
 
"Siz tanışıyor muydunuz?"
 
"Tabii. Nesrin Hanım'la İstanbul'dan Ankara'ya birlikte gelmiştik. Silah arkadaşı sayılırız."
 
Gülüştüler. Bir görevli yaklaşıp selam verdi:
 
"Hareket ediyoruz efendim."
 
Halide Hanım ile Nesrin, uğurlamaya gelenlerle vedalaştılar. Lokomotif kazanının zonklaması
artmıştı. Düdükler ötüyordu. Asker ve subay dolu üç yolcu vagonundan ilkine bindiler. Askerlerin
çoğu üniformasızdı. Üzerlerinde köylü giysisi vardı. Halide Hanım ile Nesrin kendileri için ayrılmış
olan karşılıklı iki boş sıraya oturdular.
 
Tren istasyondan çıkar çıkmaz ağaçsız ve kirli sarı bozkır başladı. Halide Hanım, Ruşen Eşrefin
eşinin de haftaya Eskişehir hastane-
 
Ktitahya - Eskişehir Savaşına Hazırlık 139
 
sine gönüllü hemşire olarak katılacağım söylerken, bir subay yaklaşıp selam verdi, "Rahatsız edebilir
miyim?" diye sordu, Halide Hanım'a kendini tanıttı:
 
"Yüzbaşı Faruk. İstiklal yolunu Nesrin Hanım'la birlikte yürümüştük. Selamlamadan geçmek
istemedim."
 
Nesrin'e eğildi:
 
"Nasılsınız?"
 
"Teşekkür ederim. Siz de mi Eskişehir'e gidiyorsunuz?"
 
"Hayır, ben daha ileriye, Kütahya'ya gidiyorum. 4. Tümen'e tayin edildim."
 
Halide Hanım, "Yarbay Nâzım'ın tümenine öyleyse.." dedi, "..çok talihlisiniz yüzbaşı. Oturmaz
mısınız?" 
Faruk çekinerek oturdu.
 
"Eşim ve ben Nâzım Bey'i çok severiz. Subaylarının ve askerlerinin Nâzım Bey'e ne kadar bağlı
olduklarını göreceksiniz. Gözünün içine bakarlar. Bu genç komutanda insanları kendine bağlayan bir
büyü var. Meclisin açıldığı dönemdeki bunalım günlerini birlikte yaşadık. Ne acı, ne ümitsiz günlerdi
o günler. Belki güleceksiniz ama o günleri düşündükçe şimdi bana, çok zenginmişiz gibi geliyor."
 
Faruk'un eliyle dizindeki yamayı örtmeye çalıştığını fark edince, "Lütfen örtmeyin.." dedi,
"..utanmayın da. O yama bizim için İngilizlerin dizbağı nişanından çok daha değerli. Ordumuz
heybetini yoksulluğundan alıyor."
 
Geri kaçan telgraf direklerine ve akan bozkıra baktı:
 
"Hepimize bu mağrur üslubu M. Kemal Paşa kazandırdı."
 
ATİNA'daki İngiliz Ataşemiliteri Albay Nairne, Anadolu'ya geçerek Yunan ordusunun son durumunu
incelemiş, bir rapor hazırlamıştı. Raporunda Yunan ordusunu 'pek etkili bir savaş makinesi' olarak
niteliyor, 'moral, disiplin ve eğitimin olağanüstü olduğunu' bildiriyordu. Sadece uçaklardan çekilen
fotoğraflar net olmuyordu, iyi okunamıyordu. General Harington raporu iyimser buldu.
 
Bir de General Marden'den rapor istedi. General Marden hızla tüm Yunan ordusunu denetledi.
 
Ziyaret ettikleri her birlikte İngiliz Milli Marşı ile karşılandı, İngiltere ve Lloyd George için sevgi
gösterileri yapıldı.122
 
140 Şu Çılgın Türkler / Yunan Büyük Taarruzu
 
General Marden, İngiliz hayranı Yunan ordusunu iyi, subaylarını yetersiz bulmuştu. Harington da
böyle düşünüyordu. Genelkurmay Başkanı Mareşal Wilson, Yunan ordusunun ancak bazı mevzii
başarılar elde edebileceğini ileri sürdü: "Türk ordusunun arkasında, çekilebileceği bin kilometrelik
bir derinlik var. Yunan ordusu bu derinlikte kaybolur gider." 122a
 
Olumsuz değerlendirmeler, politikasını Yunan zaferine bağlamış olan Lloyd George'u öfkelendirdi.
Bakanlar Kurulu toplantısında kendini tutamayıp bağırmaya başladı:
 
"Yeter! Bizim generallerin Yunan ordusu hakkındaki kuşkuları ana artık gülünç gelmeye başladı. Bu
defa çok iyi hazırlandıklarını herkes biliyor. Türkleri yenerlerse, bu bizim için paha biçilmez bir
kazanç olacak. Büyük ve güçlü bir Yunanistan, uzakdoğuya giden su yollarımızın Akdeniz'deki
bekçiliğini yapabilir. 123 Bırakalım savaşsınlar."
 
Savaş Bakanı gerilemedi:
 
"Genelkurmay olaya askerlik ölçüleriyle bakıyor ve Yunan ordusunun bir kazaya uğrayabileceği
görüşünde ısrar ediyor." 
Dışişleri Bakam Lord Curzon da yeni bir Yunan yenilgisinin, İngiltere'nin yakındoğu, hatta doğu
politikasını çökertebileceğin-den kaygılanmaktaydı. Paris ile Ankara arasında görüşmeler yapıldığı
hakkındaki söylenti kaygısını daha da artırmıştı. Anlaşma olursa Türkler bütün güçleriyle batıya
döneceklerdi.
 
"Ben bu kritik aşamada izlenecek en doğru yolun, Atina ve Ankara'ya barış için arabuluculuk
önermek, böylece bu sonu belirsiz savaşı erteletmeye çalışmak olduğunu düşünüyorum."124
 
Lord Curzon'un, sanki bu savaşı yaratan ve uzamasına yol açan İngiltere değilmiş gibi konuşması
Savaş Bakanını içinden güldürdü. İngiliz politikasındaki mantıksızlık, kaypaklık ve bencillik,
iktidarda ve muhalefette Türklere sempati duyanların, hiç olmazsa haksız dav-ramldığım
düşünenlerin sayısını artırıyordu. Ama politikanın dizgini ve kamçısı Yunan bağımlısı Lloyd
George'un elindeydi.
 
Uzun tartışmalardan sonra Lloyd George, arabuluculuk önerisinin Paris'te yapılacak müttefikler arası
toplantıda görüşülmesine razı oldu.
 
Kütahya - Eskişehir Savaşına Hazırlık 141
 
TREN gece yarısı Eskişehir'e ulaştı. Yüzbaşı Faruk hanımların bavullarını indirdi. Kızılay Hastanesi
Başhekimi Dr. Şemsettin Bey'in ve cephe karargâhından bir subayın hanımları beklediğini görünce,
içi rahat etti. Kimse beklemiyorsa kalacakları pansiyona kadar götürecekti. Tren burada en az bir saat
bekliyordu. Buna gerek kalmadığı için çabucak vedalaştılar. Halide Hanım faytona yürürken, Nesrin'e
abla şefkatiyle, "İnşallah sağ salim döner ve yeniden karşılaşırsınız" dedi. Gençleri birbirlerine
yakıştırmıştı.
 
Madam Tadia'nın pansiyonuna yerleştiler.
 
İLERİ BİRLİKLERDEN Mürettep Kolordu karargâhına, düşmanda çekilme belirtileri görüldüğü
bildirilmekteydi. Yunan ve Türk keşif kolları arasında sürekli küçük çatışmalar oluyordu.
 
önce götürebilecekleri eşyaları arabalara yükleyen Rumlar İzmit'e doğru göç yoluna düştüler. Sonra
da Yunan askerleri, bazı köprüleri atmaya, bırakılan köyleri yakmaya başladılar.
 
Çekiliş kesinleşmişti.
 
Gerekli emirler telgraf ve atlı habercilerle birliklere ulaştırıldı. İlk adımda Adapazarı'nı yakılmadan
kurtarmak gerekiyordu. Baskın kolları gece yarısı harekete geçecek, 17. Tümen de sabah Sapanca
Gölü'nün güneyinden taarruza kalkacaktı.125
 
Başarılı olurlarsa, Yunan tümenini, İzmit çevresinde iki ucundan kıskaca alabilirlerdi.
 
İNGİLİZ, Fransız ve İtalyan yetkililer Paris'te toplandılar. Lord Curzon öncelikle, Ankara'ya karşı
ortak hareket edilmesi gerektiği üzerinde durarak, müttefiklerden hiçbirinin Ankara ile tek başına,açık ya da gizli görüşmelerde bulunmamasını istedi, F. Bouillon'un Ankara ziyareti dolayısıyla
Fransız Başbakanı Briand'ı sıkıştırdı. Bri-and, 'Mösyö Bouillon'un Ankara'ya gazeteci olarak gittiğini'
söyleyerek öfkeli lordu atlattı.125a
 
Toplantıdan iki karar çıktı: Barış için önce Yunanistan'a arabuluculuk önerilecek, Yunanistan kabul
ederse aynı öneri Ankara'ya da yapılacaktı. General Harington da Çanakkale ve İstanbul'da bulunan
müttefik birliklerinin Başkomutanlığına getirildi.
 
Barış için arabuluculuk önerisi gece Atina'ya bildirilecekti.
 
142 Şu Çılgın Türkler / Yunan Büyük Taarruzu
 
ARABULUCULUK önerisi Atina'ya geçilirken, iyi hazırlanmış üç baskın kolu da, sallarla gizlice
Sakarya'yı geçti, sessizce ilerledi ve 04.00'te Adapazarı'na rüzgâr gibi girdi. Arkadan gelen birlikler
de yetişti. Yunanlılar şehri yakmaya fırsat bulamadılar. Kısa bir çatışmadan sonra şehrin batısına
çekilip mevzilendiler.
 
Adapazarlılar sevinçle sokaklara döküldüler.
 
17. Tümen de gün atarken Sapanca Gölü'nün güneyinden taarruza geçmişti. 07.30'da Sapanca'yı geri
aldı, Yunan artçılarıyla vuruşarak batıya doğru ilerlemeye başladı.
 
BARIŞ ÖNERİSİ Yunan hükümetini bocalatmıştı. İngilizleri gücendirmek istemiyorlardı. Ama
Yunanistan böyle büyük bir ordunun yükünü uzun süre taşıyamazdı. Bir an önce taarruza geçmek, her
imkânı kullanarak Türk ordusunu ezmek, halkı yıldırmak ve Sevr Antlaşması'nı kabul ettirmek
zorundaydılar. Bu amaçla Kürtleri ayaklandırmak ve Kemalistler! arkadan vurmaları için Bedirhan
ailesinin reisi Emin Ali ve oğlu Celalettin'le de ilişki kurmuşlardı.125b
 
Notayı reddetmeden önce, düşüncelerini bir muhtıra ile patronları İngilizlere bildirmeyi yararlı
buldular:
 
"Yunan hükümeti hayati Elen çıkarlarına ve Elenizm'in tarihi amaçlarına uygun bir politika
izlemektedir... Elenizm'in, Ege Denizi'nin iki yakasına ve denizdeki adalara ihtiyacı vardır. Ancak o
topraklara yerleştikten sonradır ki Elenizm kendine düşen görevi yerine getirebilir. Bu görev Asya
tehlikesine karşı Avrupa'yı korumak görevidir. Başka bir deyimle uygarlığın bekçiliği görevidir. Ege
Denizi'nin Avrupa ve Asya yakası, affedilmez Türk yönetiminden kurtulmadıkça, doğuda gerçek ve
ömürlü bir barış yapılamaz. Bu toprakların kurtarılmasından sonra yapılacak barış ise, İngiltere'nin
bölgedeki çıkarlarına uygun olacaktır!"
 
Muhtıra Yunanistan'ın İstanbul hakkındaki emelini açıklayan şu diplomatik cümle ile bitiyordu:
"Ayrıca Yunanistan, Boğazlardan geçiş serbestliğinin samimi bekçisi olabilir ve bu görevi
yüklenmeye hazırdır." 126
 
Kütahya - Eskişehir Savaşına Hazırlık 143
 İZMİT kaynıyordu. Uzaktan top sesleri yansımakta, Rum göç kolları ardarda gelip istasyona ve
limana yığılmaktaydı. Şehirde çok gergin bir hava vardı. Askerler çok sinirli, Rumlar telaşlı, şaşkın
ve öfkeliydi. Bir Rum, birlikte götüremeyeceği malları dükkânından çıkarıp deli gibi sokağın ortasına
yığdı, ateşe verdi.
 
Saatçi Ali Efendi, ayak altında ezilmemek için geri döndü. Hris-to'nun atölyesine uğramayı göze
alamadı. O sokakta kargaşalık vardı. Eve dönerken Hristoların kapısını çaldı ama açan olmadı. Eve
geldi. Karısının gözleri ağlamaktan şişmişti.
 
"Ne oldu?"
 
"Hristolar burda. Seni bekliyorlar. Gidiyorlarmış."
 
Ali Efendi odaya daldı. Hristo'nun saçları daha beyazlaşmış gibiydi.
 
"Selamunaleyküm."
 
"Kalimera."
 
Oturdular. Hristo, "Şehir karışık." dedi, "..eve döneceğini tahmin ettim. Sonra belki fırsat olmaz,
ortalık daha da karışmadan veda etmek istedik. Şimdi de göç sırası bize geldi Ali Efendi."
 
Ali Efendi Hristo'nun dizini okşadı. Göçün ne olduğunu iyi bilirdi. O da uzun yıllar önce, göçe
zorlanmış Rumelilerdendi. Göçmenliğin her türlü acısını tatmıştı.
 
"Ne zaman gidiyorsunuz?"
 
"Bu akşam."
 
"Nereye gideceksiniz?"
 
"Kimi trenle İstanbul'a gidiyor. Biz gemiyle Bandırma'ya gideceğiz. Sonrasını bilmiyorum."
 
"İşiniz zor. Göç eden acı yer, dert içer."
 
Hristo kuruyan dudaklarını sildi:
 
"Eee, rüzgâr ektikti, şimdi fırtına biçiyoruz."
 
İkisinin de gözleri doldu. Yirmi yıllık komşu ve dosttular. Dertlerini ve sevinçlerini paylaşarak
birlikte yaşlanmış, Rumların ya da Türklerin aşırılarına karşı, birbirlerine sığınagelmişlerdi. Hristo,
"Sizin ordu dönene kadar sakın dışarı çıkma.." dedi, "..deli çok."
 
Sustular.
 Top sesleri devam ediyordu.
 
144 Şu Çılgın Türkler / Yunan Büyük Taarruzu
 
SAĞDAKİ TAKIM, Sapanca batısında duraklamış, ilerlemiyordu. Tabur komutanı öfkelenmişti.
Sabredemedi, ateş hattına daldı, yata kalka ilerledi, takım komutanını buldu. Takım komutanı tabura
yeni katılmış deneysiz bir yedek teğmendi. "Niye hücum etmiyorsun?" diye çıkıştı. Teğmen kekeledi:
 
"Askerin çoğunun süngüsü yok komutanım..." 126a
 
Komutan parladı:
 
"Süngüsü yoksa, dipçiği, küreği, yumruğu, tekmesi, dişi, tırnağı yok mu? Çek silahını askerin önüne
geç.."
 
Sesi yumuşadı, teğmeni belki de ölüme yolluyordu:
 
"..Haydi oğlum, Mehmet seni takip eder."
 
"Anladım komutanım."
 
Az sonra savaş sisi, top uğultuları ve makineli tüfek takırtıları içinde takım hücuma kalktı.
 
Çok geçmeden Yanıkköy'e girecekti.
 
İNGİLİZ DIŞİŞLERİ BAKANLIĞI notaya bir an önce ve kesin cevap verilmesi için diretince, Yunan
hükümeti, Kral'ın da onayını alarak, bir karşı nota ile müttefiklerin arabuluculuğunu, dolayısıyla
barışı reddetti:
 
"Yunanistan, Elenizm'in yüzyıllık emellerini ve Sevr Antlaşma-sı'nın kendisine tanıdığı hakları
savunurken, aynı zamanda Doğu Akdeniz havzasında ve Boğazlarda, uygar dünyanın çıkarlarını da
savunduğu kanısındadır. Bu çifte misyonun önemini kavrayarak, maddi ve manevi güçlerini son
haddine kadar toplamış ve Sevr Antlaşma-sı'nı Ankara'ya empoze edebilecek duruma gelmiştir. Bu
görev anlayışı Yunanistan'ı, barış yapılıncaya kadar, kendisinden istenen bütün fedakârlıklarda
bulunmaya ve Sevr Antlaşması'nm uygulanmasından kaçınmaya çalışan Türklere karşı, kendi
yetenekleriyle yeni bir savaşı kabul ettirmeye itmiştir.
 
Bu zorlayıcı nedenlerle, Yunan Kraliyet Hükümeti, hararetli arzusuna rağmen büyük müttefiklerinin
tavsiyelerine uyamamaktadır. Çünkü askeri harekâtın, ordu şeflerime saptanmış sürenin ötesine
ertelenmesi, askeri durumu Yunanistan aleyhine tehlikeye sokacak ve hasım [düşman] tarafa, büyük
devletlerin kesin emirlerine karşı yeniden direnme cesareti verecektir?127
 
Kütahya - Eskişehir Savaşma Hazırlık 145
 
Yunanlılar savaş istiyorlardı. 
KARŞIYAKA'daki köşkte, üzerine harita paftalarının serili olduğu büyük ceviz masanın çevresinde
savaş meclisi toplanmıştı. Kral'ın sağında Başbakan Gunaris, Savaş Bakanı Teotokis, Genelkurmay
Başkanı General Dusmanis, yardımcısı General Stratigos, solunda General Papulas, Ordu Kurmay
Başkanı Albay Pallis, Kurmay Başkan Yardımcısı Albay Sariyanis vardı.
 
Papulas ordunun durumu hakkında bilgi sundu: Yunanistan'da 58.000 kişi, Anadolu'da da 12.000 Rum
askere alınıp eğitilmişti. Anavatandan iki de yeni tümen gelmişti. Ordu mevcudu 200.000 kişiyi
geçmişti.127a Top, ağır ve hafif makineli tüfek ile uçak bakımından Türklerden çok üstün bir
durumdaydılar. Bazı birlikler Türklerde olmayan otomatik tüfeklerle donatılmıştı. Yunanistan'dan
lokomotif ve vagonlar getirtilmiş, 1.500 kamyon ve 250 ambulans alınmış, Bursa-Kestel arasına
demiryolu döşenmiş, Ege halkının elindeki develer ve at arabaları da toplanmıştı. İaşe ve sağlık
teşkilatı mükemmeldi. İki hastane gemisi, bir hastane treni vardı. Yedek cephane boldu. Fransa'dan
yeteri kadar mermi satın alınmıştı. Kâğıt üzerinde silah satışını yasaklamış görünen İngiltere'den,
istedikleri her şeyi, el altından, aracılar kanalıyla satın alabiliyorlardı.128
 
Heyecandan dolgun yüzü kızarmış, pos bıyıkları dikilmiş olan Papulas, "Kral Hazretleri.." dedi,
"..Yunan tarihinin en büyük ve güçlü ordusunu kuran hükümete, huzurunuzda teşekkürlerimi
sunuyorum. Ordumuz savaşa hazır, zaferden emindir."
 
Taarruz planını Albay Pallis açıkladı. Planın ana amacı, Türk ordusunu savaşı kabule zorlayarak
imha etmekti.
 
İnönü'deki ve Kütahya doğusundaki mevziler çok güçlüydü. Türk asıl kuvvetleri bu kesimde
toplanmıştı. Bu nedenle cepheden taarruzdan sakınılması gerekiyordu. Bu görüşle hazırlanan plan
şöyle özetlenebilirdi: Türk ordusunun büyük kısmını cepheden yapılacak gösteriş taarruzlarıyla
yerinde tutmak, yeterli kuvvetle ve Türklerin kuvvet kaydırmasına vakit bırakmadan, Seyitgazi
doğrultusunda taarruz ederek, güney kanadını kuşatıp orduyu yok etmek.128a
 
Bunun için güneyde Afyon'a ilerlenerek Afyon düşürülecekti. Sonra da bu güçlü kol, Türk güney (sol)
kanadına taarruz etmek ve
 
146 Şu Çılgın Türkler / Yunan Büyük Taarruzu '
 
gerisine dolanarak kuşatmak amacıyla, Seyitgazi'ye ve sonra da Eskişehir'e yönelecekti.
 
Bu geniş kuşatma hareketi sonunda, ya Türk ordusu yok olacak ya da teslim olup barış şartlarını kabul
edecekti.
 
General Dusmanis, Papulas'ı küçümser, ordu kurmaylarına gü-venmezdi. Yunan ordusunun iki kez
yenilmesine neden olmuşlardı. Plan sonuç vericiymiş gibi görünüyordu ama yine güvenmedi. Kaba
bir sesle, "Ayrıntılı hareket planını incelemek istiyorum." dedi, "..düşüncelerimi Kral Hazretlerine
arz edeceğim. Planı, Kral Hazretleri onayladıktan sonra, birliklere tebliğ edersiniz."
 
Albay Sariyanis sakin sakin, "Plan birliklere tebliğ edildi generalim" dedi.129 
Dusmanis şaşırdı:
 
"Kral Hazretleri onaylamadan mı?"
 
Gunaris Kral'a eğildi, "Özel konuşalım efendim" diye fısıldadı. Kral donuk bir yüzle doğruldu, herkes
ayağa kalktı. Kral Sariyanis'e öfkeyle baktı. İki nefret dolu gözle karşılaştı.
 
Yandaki odaya geçtiler.
 
Gerçeği açıklamanın zamanı gelmişti. Gunaris, "Efendimiz.." dedi, "..hükümetiniz fiilen ordunun
başına geçmenizi doğru bulmuyor."
 
Kral'ın yüz kasları kabardı:
 
"Neden?"
 
"Bu kıyasıya savaşın sizi yoracağından korkuyoruz. Ayrıca sizinle ordu arasında anlaşmazlık
çıkmasından da kaygı duyuyoruz. Orduda Venizelos taraftarı gizli ve geniş bir örgüt var."
 
"Hâlâ mı temizlenemedi bunlar?"
 
"Pek azı ayrılıp İstanbul'a gitmiş. Bir bölümünü anavatana aldık. Kalanlar orduda ve önemli
yerlerdeler. Çoğu da ordunun en başarılı komutan ve subayları. En parlakları da Albay Sariyanis.
Orduda efsanevi bir ünü var. Bu savaşın planını o hazırlamış. Papulas yerinden almaya cesaret
edemedi.130 Bunlarla ister istemez iyi geçinmeye çalışıyor. Venizeloscular, Tanrı korusun, bir
başarısızlık halinde, bütün sorumluluğu üzerinize yıkarlar. Bu da rejimin, dolayısıyla hepimizin sonu
olur.."
 
Yutkundu:
 
Kütahya - Eskişehir Savasına Hazırlık 147
 
"..Orduyu serbest bırakalım efendim."
 
Kral'ın yüzü daha da donuklaştı. Daha 53 yaşındaydı ama sağlığı iyi gitmiyordu. Mücadele
edebilecek kadar güçlü değildi artık. Hükümetin kararına boyun eğecek, zaferin şerefini
Venizelosculara kaptırmamak için de ordunun peşinden ayrılmayacaktı.
 
MÜRETTEP KOLORDU ağır yaralıları ilk bakımlarını yapıp bulabildiği her taşıtla Eskişehir'e
yolluyordu.
 
Hastane kan ve yara kokmaktaydı.
 
Koridor yeni gelen yaralıların yattığı sedyelerle dolmuştu. Gencecik bir er "anacığım" diye inliyordu.Halide Hanım, "Savaş denilen kanlı ziyafetin mutfağındayız.." dedi, "..nasıl? Dayanabilecek misin?"
 
Nesrin içi çekilerek, "Çalışacağım efendim" dedi.
 
Ameliyattan yeni çıkmış hastaların yattığı koğuşa girdiler.
 
MÜRETTEP KOLORDUNUN GÜCÜ, 11. Tümen'i durdurmaya yetmemiş, iki Yunan alayı, kuvvetli
artçıların koruması altında, pek az kayıp vererek İzmit'e çekilmişti. İki savaş gemisi İzmit'e sokulan
Türk birliklerini sürekli ateş altında tutarak yaklaşmalarını engelliyordu. Kolordu birlikleri şehri
yarım daire içine almışlardı ama bütün çabalarına rağmen artçıları ve ateş çemberini aşamıyorlardı.
 
Güneydeki Üçüncü Yunan Alayı ise çatışa çatışa Karamürsel'e doğru çekilmekteydi.
 
Üç kişilik bir atlı keşif kolu, hava kararınca, İzmit'in kuzeyindeki uzakça tepelerden birine sokuldu.
Atları ere bırakıp teğmenle onbaşı usulca tepeye tırmandılar. Teğmen dürbününe sarıldı.
Projektörlerin keskin ışığı altında askerlerin telaşla gemiye bindikleri zor da olsa görülebiliyordu.
Liman alanı asker, eşya ve kaynaşan sivillerle doluydu. Açıkta iki gemi daha bekliyordu. Teğmen
dişlerini gıcırdatarak, "Kaçıyor katiller.." diye sızlandı, "..göz göre göre. Ah be, bir tek topumuz
olsaydı şurada!"
 
Onbaşı, "Emret, kuş gibi uçar haber veririm.." dedi, "..topları yetiştirip analarını bellerler. Uçayım
mı?"
 
Teğmenin sesi üzüntüden çatladı:
 
148 Şu Çılgın Türkler / Yunan Büyük Taarruzu
 
"Hangi topları şaşkın? Koca kolorduda beş tane top var, onlar da bir günlük yolda." 131
 
Onbaşı inledi:
 
"Vah anam! Bu kadar kanadı kırık olduğumuzu valla bilmiyordum."
 
Yumruğunu Yunanlılara doğru uzattı, kısık sesle bağırdı:
 
"Ülen fırsatçılar! Topumuz, tüfeğimiz varken neredeydiniz? Ağalarınız kanadımızı kırdıktan sonra
ortaya çıkmak marifet mi? Ordu orduyken gelmeliydiniz ki ben sizi göreyim. Ey 11. Tümen! Seni
unutmayacağız. Bir gün elbet elimize düşersin."
 
Teğmen göreceğini görmüştü, "Haydi, gidiyoruz!" dedi. Dört nala geri döndüler. Keşif kolunun
raporu telgrafla Kolordu karargâhına ulaştırıldı. Karargâhta heyecana yol açtı. 11. Tümen İzmit'i de
bırakmak üzereydi! Birliklere yeni emirler yollandı.
 
28 HAZİRAN 1921 günü, öğleye doğru, Eskişehir'deki cephe karargâhında İsmet Paşa kurmay
kuruluyla toplantı halindeydi. 
Düşmanın ağırlıklı olarak Uşak bölgesinde toplandığı tahmin edilmekteydi. Uçakların arızalanması ya
da kısıtlı benzin yüzünden sağlıklı ve sürekli hava keşfi yapılamıyordu. Cephenin elinde sadece 300
litre uçak benzini kalmıştı. Benzin kullanımını azaltmak için uçakların Kütahya'da toplanarak cepheye
yaklaştırılması kararlaştırıldı. Komutanlığına usta pilot Yüzbaşı Fazıl getirildi.
 
Türk ordusunun savaş planı, taarruz edecek güce kavuşana kadar yine stratejik savunmada kalmaktı.
Cephe, eldeki kuvvete göre çok uzundu ama ihtiyat ve takviyeler, cephe gerisindeki Eskişehir-
Kütahya-Afyon demiryoluyla gereken kesime kaydırılabilirdi. Yunan ordusunun yaklaşma ve taarruz
olasılıkları uzun uzun irdelenmiş, bu olasılıklar ve arazinin özellikleri dikkate alınarak, yer yer iyi
tahkim edilmiş savunma mevzileri hazırlanmıştı. Her mevzi üç hattan İ oluşuyordu: Birinci hat
güvenlik hattı, ikinci hat asıl savunma hattı, üçüncü hat ihtiyat hattıydı. Bazı yerlerde tel örgü
engelleri ve mayınlı alanlar vardı.
 
Ne var ki çok güçlendiği öğrenilen Yunan ordusuna karşı, Batı Cephesi'nde sadece 160 top ve 55.000
savaşçı (silahlı) asker bulunu-
 
Kütahya - Eskişehir Savaşına Hazırlık 149
 
yordu. Geri kalanlar yardımcı sınıfların ve geri hizmet birimlerinin askerleriydi.
 
Binbaşı Kemal "En azından 20.000 savaşçıya ve daha çok topa ihtiyacımız vardı" dedi. Sesi
karamsardı. Savaş öncesinde bu karamsarlığı tehlikeli bulan İsmet Paşa azarladı:
 
"Memleketin imkânı bu kadar. Sabırlı ve iyimser olmak zorundayız. Bizim bir tek gerçek müttefikimiz
var: Zaman! Zaman kazanmaya bakacağız. Zamanla askerce ve silahça güçleniriz, zamanla halkın
desteği daha da artar. O zaman gelince de vatanımızı düşmandan temizleriz. Şimdi bize düşen,
ümitsizliğe kapılmadan, var olanla yetinmek, dağlarımıza, ovalarımıza tırnaklarımızı geçirip o güzel
zaman gelene kadar direnmektir."
 
Bir subay sessizce içeri girip Yarbay Naci Tınaz'ın önüne bir not bıraktı. Yarbayın gözleri parladı:
 
"Paşam! Sabah İzmit'i geri almışız."
 
İsmet Paşa neşeyle, "Haydi kahve içelim" dedi.
 
Yüzbaşı Cevdet Kerim İncedayı boynunu büktü:
 
"Affedersiniz paşam, kahvemiz bitti. Çay da daha gelmedi."
 
İsmet Paşa güldü:
 
"Bu güzel haberin şerefine bir şey içmeden olmaz. Haydi, birer sigara içelim."
 
İlk sigarayı kendi yaktı. 
GÜN ATARKEN, İzmit'e önce bir süvari birliği girdi. Onu kuzeydeki tepelerden inen milli
müfrezeler ve doğudan gelen bir piyade birliği izledi.
 
Halk sevinci ve acıyı birarada yaşadı.
 
Askerlerin ve sivil Rumların gemilere bindirilmesi bütün gece sürmüş, son gemi de sabaha karşı
İzmit'ten ayrılmıştı. Gitmeden önce, İngilizlerin engel olması üzerine ancak 200 ev ve dükkânı
yakmakla kalmışlar ama 300 kadar İzmitliyi öldürmeden de rahat edememişlerdi.132
 
Evde duramayan Ali Efendi sokağa fırladı, ana yola çıktı. Ardar-da birlikler geliyordu. Askerleri
seyretmeye doyamadı. Yorgun, sefil ve büyüktüler. Kadınlar askerlerin üzerine kolonya serpiyor,
mendil-
 
150 Şu Çılgın Türkler / Yunan Büyük Taarruzu
 
ler atıyorlardı. Atlarının kuyrukları ve kızlarının başörtüleri uçuşan Kara Fatma çetesini görünce artık
gözyaşlarını tutmayı beceremedi. Kaldırıma çöküp sarsıla sarsüa ağlamaya başladı.
 
İNEBOLU mermi ve fişek sandıklarını, silah ve gereçleri, yakın uzak bütün çevreden sağlanan
kağnılarla, at arabalarıyla, ağır yükleri de demir dingilli öküz ve manda arabalarıyla ardarda
Ankara'ya yolluyordu. Bu sabah da elli arabadan oluşan bir kolu yolcu ettikten sonra Zafer Kemal ve
menzil subayları kayıkçılar kahvesinin yolunu tuttular. Toplantı vardı. Geniş kahve az sonra tıklım
tıklım doldu. Yöneticiler, subaylar, öğretmenler, İnebolu'nun ileri gelenleri, Kâhya İlyas Kaptan ve
kayıkçılar yerlerini aldılar.
 
Kahvenin baş duvarında M. Kemal Paşa'nın bir büyük resmi asılıydı.
 
Yarbay Nidai ayağa kalktı, katılanları selamladıktan sonra kayıkçılara seslenerek, "Yaz-kış demeden
ordu malını karaya taşıdınız.." dedi, "..bugüne kadar bu hizmetinize karşılık bir kuruş bile almadınız.
Ama bombardıman sırasında kayıklarınız tahrip oldu. Pek azı kurtuldu. Bunu öğrenen Ankara son
taşıma hizmetinizin bedeli olarak biraz para yolladı.."
 
Bir subaya baktı. Subay içi kâğıt ve madeni para dolu küçük bir torbayı Nidai'ye uzattı.
 
"..Bugüne kadarki hizmetleriniz için yürekten teşekkür ederek, 1.680 lirayı kâhyanız İlyas Kaptan'a
teslim ediyorum."
 
Torbayı Kaptan'ın önündeki masaya bıraktı. Kayıkçılar bozuldular. İlyas Kaptan hayal kırıklığı içinde
ayağa kalktı. Nidai telaşla, "Yaranızı sarmaya yetmeyeceğini biliyorum" diye durumu idare etmeye
çalışınca, İlyas Kaptan, "Dur beyim.." diye terslendi, "..yanlış anladın. Bizim itirazımız miktarına
değil, parayadır. Para istemeyiz. Yeni kayıklar yapılıyor. Evellallah hizmeti aksatmayız. M. Kemal
Paşa'nın ellerinden öperiz. Bizi sevindirmek istiyorsa, şu alçak düşmanı tepelesin."
 
Eliyle torbayı Nidai'ye doğru itti.133 
Kütahya - Eskişehir Savaşına Hazırlık 151
 
İZMİT'in batısına geçen bazı birlikler, güneyde Gebze'ye, kuzeyde Karadeniz kıyısında Şile'ye kadar
ilerlediler. İngiliz birlikleri ile yüz yüze geldiler. İngilizler alarma geçti. Türkler sakindi. Aldıkları
emir gereği, telaş etmeden yayılıp yerleştiler.
 
Bir İngiliz subayı Gebze karşısındaki Türk birliğinin komutanından hemen mülakat istedi. Aradaki
şeritte buluştular. General Ha-rington 'Türklerin tarafsız bölgeye ilerleyip ilerlemeyeceklerini'
öğrenmek istiyordu.133a Bu kesimde müttefiklerin saptadıkları tarafsız bölge sınırı Gebze'den
başlamaktaydı.
 
Türk subayları oyunbaz İngilizlere gülerek baktılar: Tarafsız bölge mi? Bu bölge tarafsız olsa Yunan
donanması İstanbul'da üslene-mez, ihtiyaçlarını İstanbul'dan sağlayamaz, İstanbul'da Yunan askeri
bulunamaz, Yunan savaş gemileri İstanbul'dan Karadeniz'e açılıp Türk şehir ve kasabalarını
bombardıman edemezdi!
 
Harington'un sorusuna Kâzım Özalp'tan şu cevap geldi: "Ankara'dan alacağımız emre göre hareket
edeceğiz."
 
KUVVETLERİNİN Türk birlikleriyle karşı karşıya gelmesi, General Harington'u çok tedirgin etmişti.
Albay Kâzım Özalp'in lastikli cevabı iyice huylandırdı.
 
Ama bir gelişme, generalin ümide düşmesine yol açacaktı.
 
Emekli Binbaşı Henry'yi bilgi toplaması için bir süre önce Anadolu'ya göndermişti. Henry
madencilikle ilgileniyor görünecekti. İnebolu'ya inmiş, dinlenmek için İnebolu yakınındaki Ecevit'te
bulunan Refet Paşa ile tanışmış, uzunca bir görüşme yapmışlardı. Bu görüşme Binbaşı Henry'de, M.
Kemal'in General Harington'la görüşmeye istekli olduğu izlenimini uyandırmıştı.
 
Henry, bu kritik günde İstanbul'a döndü ve edindiği izlenimi General Harington'a bildirdi.
 
Harington, Henry'nin getirdiği olağanüstü habere dört elle sarıldı. M. Kemal'le buluşabilirse, hava
yumuşayabilir, Türkler İstanbul'a yürümez, şehirde çatışma çıkmaz, belki de bir anlaşma için ilk
adımlar atılabilirdi.
 
İzin ve talimat verilmeM için durumu acele Londra'ya bildirdi. Konu kabinede tartışıldı ve şartlı izin
çıktı: Harington, buluşmayı is-
 
152 Şu Çılgın Türkler / Yunan Büyük Taarruzu
 
teyen M. Kemal'i sadece dinlemekle yetinecek, görüş bildirmeyecek-ti. Yüksek Komiserlik Müsteşarı
Rattigan, İngiltere'nin bu asi generali ciddiye almasına karşıydı. Hükümetin uygun görmesi üzerine,
hiç olmazsa M. Kemal'in Harington'un bulunacağı savaş gemisine, açıkçası generalin ayağına gelmesi
gerektiğinde ısrar etti. 
Harington hükümetin talimatını ve Rattigan'ın tavsiyesini dikkate alarak nazik bir mektup yazıp M.
Kemal'e, İnebolu açıklarına gelecek Ajax zırhlısında kendisini dinlemeye hazır olduğunu bildirdi.134
 
Mektubu yollamasını yeni Hariciye Nazırı A. İzzet Paşa'dan rica ettiler. Paşa duraksadı. Çünkü
Ankara'dan bir daha görev almayacağı sözünü vererek ayrılmış ama sözünü tutmayarak, Hariciye
Nazırlığını kabul etmişti. M. Kemal'in göstereceği tepkiyi kestirebiliyordu. Bunun için Ankara'nın
İstanbul'daki resmi olmayan temsilcisi, Kızılay İkinci Başkanı Hamit Hasancan'ı tavsiye etti.
 
Kızılay yöneticilerinin büyük çoğunluğunun Milli Mücadele'yi desteklediği herkesçe bilinmekteydi.
Osmanlı hükümeti, kızılaycılı-ğın bir düzey ve nitelik işi olduğunu bildiğinden, bu kuruma ve
yöneticilerine dokunmamak akıllılığını göstermekteydi.
 
Rattigan Hamit Bey'le görüşürken, Ankara'yı aşırı isteklerde bulunmak ve İngiltere'nin hayati
çıkarlarını kabul etmemekle suçladı, gözdağı vermeyi de ihmal etmedi:
 
"Kemalistler İngiltere halkının savaştan usandığını sanmakla hata ediyorlar. Böyle giderse bir gün
karşılarında, kendilerini ezmek azmiyle birleşmiş Büyük Britanya'yı bulacaklar." 135
 
Hamit Bey, 'zaten karşımızda, işgalci olarak başkentimizde, her entrikanın ve kötülüğün de
arkasındasınız' diyecekti, kendini tuttu. Yeni başlamış bir süreci olumsuz etkilemekten çekindi. Gizli
telgraf merkezi aracılığıyla mektubun metnini o gece M. Kemal Paşa'ya iletti.
 
MİHALIÇÇIK ile Porsuk ırmağı arasındaki küçük Çınarlı köyünün köy odasında muhtar, yaşlı başlı
köylüler, esirlikten üç gün önce dönmüş olan Gazi Çavuş'u dinliyorlardı. İki gün hiç uyanmadan ölü
gibi uyumuş, ilk bu akşam insan içine çıkmıştı. Yaşadığı çetinlikler derin yüz çizgilerinden
okunmaktaydı.
 
Kütahya - Eskişehir Savaşına Hazırlık 153
 
Balkan Savaşı'nda, Çanakkale ve Irak'ta dövüşmüş, Musul'a doğru geri çekilirken esir düşünce,
Hindistan'daki esir kampına götürülmüştü. O müthiş günleri sakin sakin anlatıyordu:
 
"Bazı subaylarımızın dediğine göre, İngilizler, kıpırdanan Hint Müslümanları yenildiğimizi iyice
anlasınlar da uslu dursunlar diye bizi oraya götürmüşler. Esir olmak da savaşın cilvesidir diye
birbirimizi teselli etmekteydik. Ama bir İngiliz astsubayı bir subayımızı tokatlayınca kahrolduk.
İngiliz gemilerinin güle oynaya Çanakkale'den geçtiklerini, Fransızların Çukurova'ya girdiklerini,
Ermenilerin Kars'ı aldıklarını, Yunanlıların İzmir'e çıktıklarını duyunca, üzüntüden ağ-laştık. M.
Kemal Paşa Anadolu'nun başına geçip de yedi düvele meydan okuyunca da sevinçten ağlaştık. Oradan
Mısır'daki kampa getirdiler. Üç arkadaş kaçtık. Bilmediğimiz yollara düştük. Çölde kaybolduk.
Yakalandık. Hapis yattık. Altı ay önce pis bir yük gemisiyle İstanbul'a getirip bıraktılar.
 
Bir daha vurulduk. Çünkü İstanbul hükümetinin esirlikten dönenlerle ilgilendiği yok. Çoğumuz hasta,
yaralı, sakat, bakıma muhtaç. Devlet yüzümüze bakmıyor. Sanki İngilizler dost, bizler düşmanız.
Allah Allah! Biz hangi devlet için savaşmıştık? O kadar sayagel-diğimiz Padişahımızın devleti, böylebize yabancı bir devlet olmuş. Rumlarla Ermeniler, sakat, yalnız gazileri tenhada sıkıştırıp dövüyor-
lar.135a Neyse ki ben dilenmeden ve dövülmeden bir iş buldum. Kuruş kuruş yol parası biriktirdim.
Param tamam olunca yola çıktım. Sonunda Allahıma bin şükür, köyüme döndüm, evime kavuştum."
 
Bakışlarını dolaştırdı, "Bir şey sormak istiyorum.." dedi, "..askerlik çağına gelmiş çocukların çoğu
köyde. Öğrendim ki çocukları elbirliği ile saklayıp askere göndermemişiniz. Benim oğlumu da köyde
tutmuşunuz."
 
Uzun bir sessizlikten sonra muhtar, "Evet, doğrudur" diye mırıldandı.
 
"Niye böyle ettiniz ki?"
 
Yaşlı muhtar dikildi:
 
"Bak Gazi Çavuş, yaşıtlarından köye bir sen geri döndün, ötekilerden hiç haber yoktur. Ocaklarınız
sönmesin diye oğullarınızı koruduk. Yanlış mı ettik?"
 
154 Şu Çılgın Türkler / Yunan Büyük Taarruzu
 
Gazi Çavuş ayağa kalktı:
 
"Yanlış etmişiniz Muhtar Ağa. İşgal ne, düşman nedir bilseydiniz böyle yapmazdınız herhalde. Savaş
daha bitmedi. Biz tükeninceye kadar dövüştüktü. Sıra oğullarımızdaydı. Çocukları analarının etekleri
altında saklamaya devam ederseniz, bu sefer bütün milletin ocağı sönecek, her gün ağlayacağız. Ben
yarın oğlum Ali'yi askere götüreceğim. Haydi Allah rahatlık versin."
 
Sekerek odadan çıkıyordu, Muhtar Emmi, "Acele etme." diye seslendi, "..yarın bir daha konuşalım."
 
GECE M. KEMAL PAŞA, Fevzi Paşa, Yusuf Kemal Tengirşenk, İstanbul'dan Ankara'ya geçen ve
Dışişleri Müsteşarlığına atanan Suat Davaz ve Hikmet Bayur, istasyondaki binada toplanmışlardı.
Haring-ton'un mektubunu inceliyorlardı. Değerlendirme uzun sürmedi. Kısa ve nazik bir cevap
hazırlandı. Üç nokta vurgulanıyordu: Görüşme isteğinin M. Kemal'den geldiği doğru değildi; tam
istiklal ilkesinin kabul edilmesi şartıyla görüşme mümkün olabilirdi; görüşme gemide değil, karada,
İnebolu'da yapılabilirdi.136
 
Fevzi Paşa tok sesiyle, "Yani kendi toprağımızda" dedi.
 
Bu hava ve üslup Suat Davaz için çok yeni şeylerdi. Osmanlı Hariciyesi kaç zamandır yüksek sesle
ve kesin konuşmayı unutmuştu. Cevap metni, Hamit Hasancan eliyle İngilizlere ulaştırılmak üzere
gece yarısı İstanbul'a tellendi.
 
HAMİT HASANCAN, cevap metnini, sabahleyin Hariciye Nazırı A. İzzet Paşa'nın süslü odasında
Rattigan'a verdi. Meraklı Ratti-gan hemen cevaba göz attı. Okudukça yüzünün rengi değişiyordu.
Birden patladı:
 "M. Kemal, General Harington'la görüşmek için İngiltere'nin tam istiklal ilkesini kabul etmesini ön
şart olarak ileri sürmüş. Tam istiklal ne demek?"
 
Hamit Bey gülümsedi:
 
"Siz tam istiklalden ne anlıyorsanız işte o demek."
 
Rattigan başını A. İzzet Paşa'ya çevirerek, "Kemalistler akıllarını kaçırmış görünüyorlar.." dedi,
"..böyle bir şart asla kabul edilemez!"137
 
Kalktı, pencereye gitti.
 Kütahya - Eskişehir Savaşına Hazırlık 155
 
A. İzzet Paşa şaşırmıştı, Ha-mit Bey'e eğildi, "Bu çocukça bir çılgınlık.." diye fısıldadı, "..İngiltere
gibi bir büyük devlete ön şart ileri sürülür mü? İngiltere gibi büyük bir devlet ön şart kabul eder mi?"
138
 
Hamit Hasancan, Ordu Komutanlığı, Harbiye Nazırlığı, Sadrazamlık yapmış olan bir zamanların bu
ünlü ve saygın askeri A. İzzet Paşa'ya hüzünle baktı. Milli Mücadele'nin anlamını hiç kavramamış,
kapitülasyonları ve işgali yazgı diye kabullenmiş, emperyalizmin yenileceğini aklının ucundan bile
geçirmeyen, Sevr Antlaş-ması'nı alınyazısı gibi gören, çürümüş düzenin ürünü, tipik bir Osmanlıydı.
 
Sesini düşürmeye gerek görmeden, "Paşam.." dedi, "..hiçbir devlet şerefimizden ve ümidimizden
daha büyük değildir."
 
Rattigan, pencereden, Temmuz güneşi altında gümüş gibi parlayan İstanbul'a bakıyor ve şöyle
düşünüyordu: "Lord Curzon haklı. İstanbul'u Türklerden almak, Avrupa'nın beş yüz yıldır beklediği
bir fırsattı. Ne acı ki bu fırsatı kaçırmış görünüyoruz. Tarafsızlığı açıkça terk etmeli ve küstah
Ankara'ya karşı bütün gücümüzle Yunanistan'ı desteklemeliyiz.139 Müslüman Türklerin Avrupa
toprağında ne işi var?"
 
İngiliz Dışişleri Bakanlığı M. Kemal'in Harington'a yolladığı mesaja cevap vermeye gerek
olmadığına karar verecek, Malta'daki sürgün Türkler gibi Anadolu'daki esir İngilizler de yaklaşan
savaşın sonunu bekleyeceklerdi.13951
 
Ahmet izzet Paşa
 
156 Şu Çılgın Türkler / Yunan Büyük Taarruzu
 
Harbiye de ingiliz işgali altında
 
MİLLETVEKİLLERİ soluk almak için Millet Bahçesi'nde oturuyorlardı. Hava çok sıcaktı. Aralarında
Malta'dan ayrıldıktan sonra oyalanmadan Ankara'ya gelmiş olan Ziya Gökalp de vardı.
 
Konu Avrupa'ydı.
 
Gökalp söze karışmadan dinliyor, Ankara ortamındaki düşünceleri dinlemeye önem veriyordu. Yunus
Nadi Bey düşüncesini sorunca susamadı, ellerini her zamanki gibi göbeğinin üzerinde birleştirerek,
"Avrupa konusu önemli.." dedi, "bu konuda bir-iki şey söylemek istiyorum.
 
Büyük savaşın bitmesinden beri ne kadar çok olay yaşadık. Memleketimiz bugüne kadar hiç bu kadar
uyandırıcı olaylar karşısında kalmamıştı. Büyük musibetlerin uyandırıcı bir etkisi vardır. En büyük
musibet, emperyalistlerin niyetini bütün çıplaklığı ile açıklayan Sevr Antlaşması'dır. Bu antlaşmayla
Türkiye'yi parçalamak, küçülen Türkiye'yi bile sürekli denetimleri altında tutmak istiyorlar. Ankara
bu feci antlaşmayı reddetti, İstanbul ise kabul etti. Emperyalizmin niyetini ve Sevr'i kabul eden
teslimiyetçi zihniyeti asla unutmamalıyız. Bunlar Türkiye için iki büyük tehlikedir. 
Avrupalı siyasetçilerin bencil ve acımasız oldukları doğru. Her soruna kendi çıkarları açısından ve
kendi ölçüleriyle bakıyorlar. Ger-
 
Kütahya - Eskişehir Savaşına Hazırlık 157
 
Ziya Gökalp
 
çeği araştırmak zahmetine de girmiyorlar. Ama Avrupa uygarlığını bu siyasetçiler değil, Avrupa'nın
sanatı, bilimi, düşünce hayatı ve tekniği temsil eder. Avrupa siyasetçileriyle Avrupa uygarlığını
birbirine karıştırmamalıyız. Papaza kızıp oruç bozulmaz. Türklerin yüzü Orta Asya'dan beri batıya
dönüktür.."
 
Y. Kadri edebiyat yapmadan duramadı:
 
"Hep güneşi kovalamışız."
 
"Evet, güneşi kovalayarak, yurt, devlet, hanedan, din, alfabe de-ğiştire değiştire, Orta Asya'dan
Küçük Asya'ya, Anadolu'ya gelmişiz, ancak burada sükûn bulabilmişiz. Biz Batı Türkleriyiz.
Müttefiklerin oburluğu, niyetleri, Sevr Antlaşması, Yunanlıların vahşeti, bazı arkadaşlarımızın
duygusal doğuculuğu, dar görüşlü din çevrelerinin tutumu, tarihin bu iki bin yıllık akışını tersine
çevirmeye yetmez. Çevirmeye çalışanlar başlarını tarihe çarparlar. Bu gerçeği de asla unutmamalıyız.
Üçüncü büyük tehlike de bunu unutmaktır."
 
ZİYA GÖKALP'in iki ay kadar önce aralarında bulunduğu Malta sürgünleri sıkıntılarını okuyarak,
yazarak, konuşarak, dil öğrenmeye çalışarak unutmaya çalışıyorlardı. Serbest bırakılmaları son
dakika durdurulan 27'ler Vardela adlı kışlaya alınmışlardı. Burası tel örgülerin dışındaydı, Polvarista
adlı zindandan daha rahattı.
 
Tüm sürgünlere haftada iki gün dört saat de şehre inme izni verildi.
 
Valetta tam bir liman şehriydi. Daha ilk gün, Malta'dan kaçmayı hayal edenlerin kaçma heveslerini
iyice canlandırdı. Çeşitli gruplar İngilizlere ve sürgünler arasında bulunması olası boşboğazlara belli
etmeden planlar yapmaya koyuldular.
 
158 Şu Çılgın Türkler / Yunan Büyük Taarruzu
 
En kararlılar İttihatçıların İaşe Nazırı Kara Kemal ile Ermeni kıyımına karıştıkları iddiasıyla buraya
getirilmiş olan valiler grubuydu. İngilizler bunları yargılamadan bırakmayacaklarını açıklamışlardı.
 
Kaçış için çok becerikli, işbilir ve ağzı sıkı birinin dış hazırlığı üzerine alması gerekiyordu. Bu kişiyi
Kara Kemal Bey buldu: Emekli Süvari Yarbayı, İttihatçı Basri Bey.
 
Sansürden kaçırılan bir mektup ve hesabına yeterli para gönderilen Basri Bey vakit kaybetmeden
İtalya'ya geçecekti.139b 
ALBAY KZIM, 17. Tümen Komutanı Albay Nurettin özsu ile İzmit Bölgesi Komutanlığına atanmış
olan Yarbay Emin Yazgan'ı, Mürettep Kolordu karargâhına çağırmıştı. Durumu değerlendirdiler.
Yunan taarruzu yakın görünüyor, cephe gerisini gecikmeden güven altına almak gerekiyordu:
 
"Emin Bey, Gebze-Şile arasındaki o sözde tarafsız bölgenin sınırını bütünüyle denetim altına alın, bu
kesimdeki Rum ve Ermeni çetelerinin İstanbul ile bağlantılarını kesin. Sapanca Gölü'nün kuzeyini bu
çetelerden siz temizleyeceksiniz. Bunun için emrinizdeki küçük milli müfrezeleri kullanın. Çetenin
dilinden çete anlar."
 
Gülüştüler.
 
Nurettin Bey'e de, "Siz de Gemlik'e doğru çekilen Yunan alayını takip etmeyi hızlandırın.." diye
emretti, "..Körfez köylerinin bir kısmını olsun yakılmadan kurtarmaya çalışalım. Sapanca'nın
güneyindeki bölgeyi de siz temizleyeceksiniz. Geride bir tek çapulcu, eşkıya, haydut kalmayacak.
Halk nihayet bir oh desin. Çok çekti zavallılar. Teslim olan haydutları sağ isterim."
 
Albay Nurettin, "Çeteler tamam.." dedi, "..ama bu namussuz alay geçtiği yeri yakarak çekiliyor.
Engellemek için çırpmıyorsak da pek başa çıktığımız söylenemez. Savaşın da bir ahlakı vardır.
Bunlarda savaş ahlakının zerresi yok."
 
Hınç dolu bir sessizlik sindi odaya.
 
Kurmay Başkanı Hayrullah Fişek, "Karamürsel'de, İstanbul'dan kaçırılmış iki yeni topumuz vardı.."
diye sessizliği bozdu, "..Yunanlılar işgal edince orada kalmıştı.140 Eğer ellerine geçtiyse çok
yanarım."
 
Kütahya - Eskişehir Savaşına Hazırlık 159
 
11. TÜMEN'in Gemlik'e çekilen alayı, Karamürsel'i de bütünüyle yakmıştı.141 Hâlâ tütüyordu.
 
İnebolu gibi Karamürsel de Anadolu'nun bir kapısıydı. İstanbul'dan buraya da kaçak silah ve cephane
getirilir, gelen silah ve cephaneyi halk, kadın erkek, çoluk çocuk ellerinde, sırtlarında taşıyarak
arabalara yüklerlerdi.
 
Müfreze dumanlar içinden geçerek ortada bir yerde durdu. Ürpertici bir sessizlik vardı. Yalnız için
için devam eden yangının çıtırtıları duyuluyordu. Sağda solda vurulmuş, yanmış hayvan leşleri
yatmaktaydı. Müfreze komutanı üsteğmen, "Kimse yok mu?" diye bağırdı. Bir yıkıntının içinden çok
yaşlı, kamburca bir kadın çıktı. Baktı. Yüzünde gülümsemeye benzer bir gölge belirdi. Acıdan
kısılmış bir sesle, "Sahile gidin oğul" dedi.
 
Atları sahile sürdüler. Birden bir kadının attığı sevinç çığlığı işitildi:
 
"Kemal'in askerleriiiii!"
 Ağaçların arkasından, çukurlardan, çatısı yanmış kayıkhaneden, tepeciklerin ardından yüzleri isten ve
korkudan kararmış, gözleri sevinçten büyümüş yaşlı kadınlar bağrışarak çıktılar. Bir anda atların
arasına karışıp üsteğmenin ve askerlerin üzengilerine sarılıp ağlaşa-rak ayaklarını öptüler:
 
"Elhamdülillah!"
 
Üsteğmenin içi parçalandı:
 
"Başka kimse yok mu? Bu kadar mı kaldınız anacığım?"
 
Kadın ağlayarak güldü, "Yok oğulcan.." dedi, "..düşmanın geleceğini duyunca kaçıştık. Biz
koşamadıktı, buraya saklandık. Ötekiler dağa gittiler. Geldiğinizi anlayınca aşağı inerler. İki top
gizlemiştik. Onları da getirirler.."
 
Canıyla baktı:
 
"..Oh yavrum, domuzlar daha uzaklaşmamıştır. Yetişip çevirin topları üstlerine, verin mermiyi, verin
mermiyi.."
 
"Toplar nerde?"
 
Yaşlı kadın, "Dur, bekle" dedi, kayıkhaneye yürüdü, az sonra 12-13 yaşında, pembe yüzlü güzel bir
kızla döndü:
 
"Torunumdur, sahildeydi, bu da kaçamadı. Kayıkhanenin mahzenine sakladık, kapağının üstüne ağları
yığdık, domuzlar bulamadı-
 
160 Şu Çılgın Türkler / Yunan Büyük Taarruzu
 
lar. Şükür kızlarımızı saklamaya gerek kalmadı artık. Bu seni bizimkilerin olduğu yere götürür.
Topların yerini gösterirler. Haydi kızım!"
 
Kız üsteğmene el etti:
 
"Beni takip et ağabey."
 
Birkaç adım yürüdü. Sonra dayanamadı, heyecanla koşmaya başladı. Yangın yerinden çıkıp yolu
geçtiler, dağa vurdular. Küçük kız üsteğmenin atının yanında, atın tayı gibi koşuyordu.
 
Kestirmeden dağa tırmandılar.
 
İpsiz Recep çetesi
 
YARBAY EMİN BEY İzmit'e dönmüştü. Emrindeki milli müfreze reislerini çağırttı. Reisler geldiler.
Aralarında Fatma Seher Hanım da vardı. Görevlerini anlattı. Eski eşkıya İpsiz Recep, "Askerce midövüşeceğiz?" diye sordu.
 
"Evet. Teslim olana dokunmayacaksınız. Cezasını devlet verir."
 
Kandıralı Molla Halit itiraz etti:
 
"Onlar öyle mi yaptı? Ne asker dinlediler, ne sivil, ne ihtiyar, ne kız, ne kadın, ne çocuk.."
 
Kütahya - Eskişehir Savaşma Hazırlık 161
 
m
 
Fatma Seher Hanım
 
Gözlerinden kin akıyordu. Emin Bey "Bana bakın.." dedi, "..biz cellat değiliz, askeriz."
 
"Kumandanım bunların hepsi eli kanlı haydut!"
 
Emin Bey ayağa kalktı. Reisler de kalkıp askerce durdular.
 
"Öfkenizi gemleyin. Emrimin dışına kim çıkarsa, canını yakarım. Kurmay Başkanına uğrayıp görev
bölgelerinizi öğrenin. Haydi!"
 
Bir ağızdan "Başüstüne!" dediler, selam çakıp çıktılar.
 
KARŞILARINDA birden süvarileri gören dağa kaçmış kadın-er-kek Karamürselliler çığlık çığlığa
atılıp süvarileri ve atlarını sevgiye boğdular. Topları dik bir yamacın en üstüne, ağaçlar arasına
saklamışlardı. Hep birlikte oraya çıkıldı. Üzerlerini yapraklı dallar ve otlarla örterek, topları ormana
katmışlardı.
 
Üsteğmen şaşkınlık içinde, "Bu koca topları buraya nasıl çıkardınız?" diye sordu. Bilge görünüşlü bir
ihtiyar, gülümseyerek, "Değişik bir milletiz.." dedi, "..işler düzgünse ertesi günü bile düşünmeyiz,
birbirimizi yeriz. İşler karıştıkça ağır ağır uyanmaya başlarız. İyice karışınca da, kenetlenip
olmayacak işleri başarırız. Bunları da buraya böyle çıkardık. Çıkarmadık uçurduk."
 
Müfrezenin çavuşu becerikliydi. Toplan aşağıya indirmek için askerleri ve köyün erkeklerini işe
koştu. Kadınlar, kızlar, çocuklar bir köşede toplanıp seyre durdular. İhtiyarla üsteğmen de bağdaş
kurup oturdu. İhtiyar bir sigara sarıp uzattı:
 
"Buyur."
 
"Sağ ol."
 
"Daha işin başında, baltayı, kazmayı, tırpanı kapıp Kemal Pa-şa'nın bayrağı altına koşmak varmış. Ve
lakin işgal nedir bilmediği- 
162 Şu Çılgın Türkler / Yunan Büyük Taarruzu
 
miz için geç ayıldık oğul. Kafamızı karıştıranlar da oldu. Tepenin ardını göremedik. Çok acı günler
yaşadık. Neyse, hepsi bitti gitti."
 
"Karamüsel'de sağlam bir tek ev bile kalmamış. Ne yapacaksınız?"
 
"Hava sıcak, açıkta yatarız. Biz o evleri parayla pulla değil, sabırla yapmıştık. Yine yaparız. Bizde
sabır çok. Yeter ki kendi bayrağımızın altında olalım. Bunun değerini bilmeyen, dünyada hiçbir şey
bilmiyor demektir."
 
Kadınlar alkışlayıp bağırışınca baktılar. Erkekler, ilk topu kımıldatmış, yürütüyorlardı.
 
İhtiyar, "Şunlar gibi yüzlerce topun gürlediğini de bir görebil-sek.." diye göğüs geçirdi, gözlerini
üsteğmene çevirdi, "..Ne dersin, görür müyüz? Ne zaman görürüz?"
 
Üsteğmen 17. Tümen'dendi. Tümeninin durumunu biliyordu. Önüne baktı.
 
KIYICILIĞI ile ünlü çeteci Hrisantos ve adamları, Şile'nin hemen doğusunda, Kabakoz yakınındaki
sık ağaçlıkta mola vermişlerdi. Kötü haberler almışlardı bugün. Bir çete Kandıra yakınında, bir
başka çete de Akçaova'da kıstırılıp yakalanmıştı. Ah Panaya mu! Yunan tümeninin çekilmesinden
sonra Türkler bölgeyi temizliyor olmalıydılar. Bunun üzerine taşıyamadıkları ağır yağma mallarını
bırakıp yola düşmüşlerdi. Hepsinin cebi, kuşağı, heybesi para ve takı doluydu. Bu gece Şile'nin
güneyinden tarafsız bölgeye geçerek orada birbirlerinden ayrılıp İstanbul'a dağılacaklardı.
 
Akşam karası çökmüştü. Büyükçe bir ateş üstünde iki kazan kaynıyordu. Çoğu tıraş olmuş, derli toplu
bir kılığa girmişti. Çetenin birkaç ileri geleni şarap içerek Hrisantos'u dinliyordu:
 
"..Üzülmeyin vre. Bizimkiler Türk ordusunu tepeleyince yine buraya döneriz. Sakarya'nın ötesine bile
geçeriz. O zaman buralar çok şenlikli olacak. Bir düşünün. Ta Akçakoca'ya kadar yüzlerce yeni köy."
 
Bir çeteci, silahına sarılıp ayağa zıpladı. Hrisantos kızdı:
 
"Ne oluyor?"
 
"Bir ses duydum."
 
Kütahya - Eskişehir Savaşına Hazırlık 163
 
"Otur yerine pezevengi! Ne telaş ediyorsun? Dört yanda nöbetçi var."
 
Çeteci isteksizce yerine oturdu ama kulağı tetikte bekledi. Ağaçlar hışırdıyordu. İçi rahatlamıştı ki
orta yere el bombası gibi bir ses düştü:
 "Davranmayın, sarıldınız!"
 
Hrisantos ve onun gibi hızlı iki çeteci silahlarını çekip ayağa fırladıkları anda tüfekler patladı. nında
devrildiler. Üçü de başından vurulmuştu. Dört yandan Kara Fatma ve kızları belirdi. Tüfekleri
çetecilere dönük, parmakları tetikteydi. Biri kımıldasa silahlarını boşaltacakları belli oluyordu. Kara
Fatma emretti:
 
"Silahlarınızı bırakıp ayağa kalkın!"
 
Hrisantos'un parçalanmış suratı gözlerinin önünde duruyordu. Hiç duraksamadan kalktılar.
 
"Tabancası, bıçağı olan yere atsın."
 
Attılar.
 
Üzerlerindeki, heybelerindeki mücevher ve paraları, hiç itiraz etmeden, ortaya serilen battaniyenin
üzerine yığdılar.
 
"İşte böyle palikaryalar. Balta döner, sap döner, gün gelir hesap döner. İki yıllık zulmün, yağmanın,
kundakçılığın, hainliğin, hayvanlığın hesabını verme gününüz geldi. Sizi divan-ı harbe teslim
edeceğiz. Akıbetinizi o belirleyecek."
 
Akıbetlerinin ne olacağını kestiriyorlardı. Titrediler. Ela gözlü bir genç kadın usulca Kara Fatma'nın
yanına sokuldu, alçak bir sesle, "Aradığım iti sonunda buldum abla" dedi. Kara Fatma da fısıltıyla
sordu:
 
"Hangisi?"
 
"Ateşin yanında duran."
 
Ateşin yanında esmer, kıvırcık saçlı, dolgun dudaklı bir çeteci duruyordu. Kara Fatma'nın bakışından
huylanıp başını önüne eğerek suratını saklamaya çalıştı.
 
"Komutan diri isterim dediydi."
 
"öldürmeyeceğim."
 
"Peki öyleyse."
 
Ela gözlü kadın ilerledi, tüfeğinin namlusuyla Rum çetecinin çenesinin altına dokundu:
 
164 Şu Çılgın Türkler / Yunan Büyük Taarruzu
 
"Kaldır başını!"
 Erkek başını doğrulttu.
 
"Bana bak!"
 
Erkek baktı.
 
"Tanıdın mı beni?"
 
Erkek gözlerini kapadı, zor duyulur bir sesle "Affet" dedi.
 
Kadın bir adım geri çekildi. Olacağı sezen kadınlar ve çeteciler nefeslerini tuttular. Erkeğin apış
arasına ardarda iki el ateş etti. Erkek yakıcı bir çığlık atarak parçalanan kasıklarını tuttu, sarsıla
sarsıla dizlerinin üstüne çöktü, başı önünde, ulur gibi bağırmaya başladı. Ela gözlü kadın Kara
Fatma'ya minnetle baktı:
 
"Sağ ol abla. Belki artık rahat uyuyabilirim."
 
"Tamam kızım."
 
Sesini yükseltti:
 
"Bağlayın bu rezilleri birbirlerine. Ağırdan alanı, karşı geleni, kaçmaya yelteneni ânında vurun!"
 
Çeteciler yıldırım gibi sıraya girdiler.
 
İZMİR Basmane istasyonu hıncahınç doluydu.
 
General Papulas, ordu karargâhında hükümet temsilcisi olarak bulunacak olan General Stratikos ve
kurmay kurulu, özel trenle, savaşı yönetecekleri Uşak'a hareket etmek üzereydiler.
 
Her yan Yunan bayraklarıyla süslenmişti. Genel Vali Stergiadis, Yardımcısı, Belediye Başkanı,
Metropolit Hrisostomos, şehrin ileri gelenleri, İzmir karargâhında kalan subaylar, gazeteciler ve
taşkın halk, ordu komutanını yolca etmeye gelmişlerdi. Bando durmadan zafer marşını çalıyor,
fotoğrafçıların magnezyum ışıkları çakıp sönüyor, Rumlar "Ankara'ya!" diye bağırıyordu.
 
Tren alkışlar arasında hareket etti. Hrisostomos göğsündeki haçı başı hizasına kaldırarak trenin son
vagonu da önünden geçene kadar öyle durdu, hepsini kutsadı.
 
General Stratigos'a verilen görev Pallis ve Sariyannis'le birlikte Papulas'ı da rahatsız etmişti.
Papulas, siyaseti askerlikten çok seven bu geveze generalin, ordu karargâhında zorlukla sağladığı
uyumu bozacağından ürküyordu. Tren istasyondan uzaklaşınca üçünü kompartımanına davet etti.
Oturur oturmaz General Stratigos'a, "Gene-
 
Kütahya - Eskişehir Savaşına Hazırlık 165
 rai Dusmanis'in Kral Hazretlerine verdiği muhtırayı gördünüz mü?" diye sordu. Sesi hiç de dostça
değildi. Kurmaylar da Dusmanis'in yardımcısı Stratigos'a kuşkuyla bakıyorlardı.
 
Stratigos, "Evet, okudum.." dedi, "..hareket planını beğenmemiş. Karmaşık buluyor." 142
 
"Sizin düşünceniz?"
 
"Ben aynı düşüncede değilim. Planı dikkatle inceledim ve çok beğendim. Durumu çok iyi
değerlendirmişsiniz. Anadolu'nun derinliklerinde, Yunan ordusuna şeref katacak bir zafer
görüyorum." 143
 
Papulas rahatladı, "Böyle düşündüğünüze sevindik General.." dedi, "..10 Temmuz günü ordumuz, işte
o zafere doğru yürüyecek."
 
Yunan büyük taarruzu başlıyordu.
 
166 Şu Çılgın Türkler / Yunan Büyük Taarruzu
 
İkinci Bölüm
 
Kütahya-Eskişehir Savaşı
 
10 Temmuz 1921 - 24 Temmuz 1921
 
10 TEMMUZ 1921 Pazar günü saat 04.00'te Yunan ordusu, cephe gerisinde güvenliği sağlamak için
yeterli kuvvet bıraktıktan sonra, Söğüt-Afyon arasındaki 170 km. uzunluğundaki Türk cephesine doğru
beş kol halinde harekete geçti.
 
1921 yılının üçüncü savaşı yola çıkmıştı.
 
Yunanlılar Türklere, yeniden kurdukları orduyu güçlendirebile-cekleri genişçe zamanı hiç
vermemişlerdi. En fazla iki ay ara verip yeniden saldırıyorlardı.
 
General Trikupis komutasındaki Kuzey Tümenler Grubu (iki tümen) İnönü mevzilerine; General
Polimenakos komutasındaki Üçüncü Kolordu (iki tümen) Kütahya kuzeyine ilerleyecekti. Bunların
görevi buradaki Türk birliklerini oyalayarak yerlerinde tutmaktı.
 
Albay Çiroyanis komutasındaki 9. Tümen'in hedefi de Kütahya idi. Bu tümenin görevi kuzey ve
güneydeki kuvvetler arasında güvenliği ve haberleşmeyi sağlamak, Türklerde Kütahya'ya taarruz
edileceği izlenimini uyandırmaktı.
 
Yunan ordusunun ağırlık merkezi güneydeydi:
 
Kütahya - Eskişehir Savaşı 167
 Katarlar Anadolu'yu
 
ele geçirme
 
hevesindeki Rum ve
 
Yunanlıları cepheye
 
taşıyordu
 
Uşak-Dumlupınar çevresinde toplanmış olan General Kondu-lis komutasındaki Birinci Kolordu (iki
tümen) ile General Vlahapu-los komutasındaki İkinci Kolordu (iki tümen) doğuya doğru hızla
yürüyecekler, Türk sol kanadına taarruz edeceklerdi.
 
Güney Tümenler Grubu, iki tümen ve süvari tugayı ile, bu iki kolordunun güneyinden Afyon'a
yürüyordu. Afyon'u düşürdükten sonra, 12. Tümeni ile Süvari Tugayı, Türk güney kanadının arkasına
dolanıp kuşatmak için kuzeye ve kuzeydoğuya yönelecekti.1
 
12. Tümen'e Kral'ın kardeşi Prens-General Andreas komuta etmekteydi.la
 
YUNAN TÜMENLERİNİN öncü ve yancı birlikleri, yollardan, derelerden, ormanlardan, vadilerden,
tarlalardan geçerek, otları, ekinleri, kır çiçeklerini eze eze, karınca yuvalarını çiğneye çiğneye,
postal, nal, boru, tekerlek ve motor seslerinden oluşan ürkütücü bir
 
168 Şu Çılgın Türkler / Yunan Büyük Taarruzu
 
uğultu ve homurtu içinde ilerlediler. Kuşlar çığlık çığlığa havalanıyordu.
 
Atlı ve yaya öncüleri, kalabalık ve uzun alaylar, otomobiller, telsiz kamyonları, bataryalar,
istihkâmcılar, muhabereciler, sıhhiyeciler, bandocular, seyyar hastane ve mutfaklar, su tankları, kasap
müfrezeleri, ağır ve hafif cephane ve erzak kamyonları, ambulanslar, at arabaları, deve kolları,
kesimlik sürüler izliyordu.
 
Yunan öncüler ile mevziler ilerisindeki Türk süvari birlikleri arasında yer yer çatışmalar başladı.
 
Yunan uçakları Türk mevzilerinin üzerinde durmadan dolanmaktaydı. Bir Yunan uçağı Kütahya'yı
bombaladı. Hızları ve yükselme yetenekleri düşük, kolayca arızalanan eski Türk uçakları Yunan
uçaklarını zorlukla engellemeye çalışıyorlardı.
 
Karanlık basana kadar, sayı ve ateş gücü bakımından üstün Yunan birlikleri, ağırlaşarak da olsa
ilerlemeyi sürdürecek, zayıf ileri birlikler de düşmanı yıpratıp yavaşlatmaya çalışarak, adım adım
asıl savunma mevzilerine doğru geri çekileceklerdir.
 
Kütahya - Eskişehir Savaşı 169
 Albay İzzettin Çalışlar
 
Albay Kemalettin Sami Gökçen
 
Albay (Deli) Halit Karsıalan
 
SAVAŞIN BAŞLADIĞINI öğleden sonra öğrenen Y. Kadri Ge-nelkurmay'a koştu. Karargâh çok
hareketliydi. Telgraf merkezi durmadan çalışıyor, subaylar koşuşuyor, şifreler çözülüyor, durum
harekât haritasına işlenip değerlendiriliyor, ikinci kattaki M. Kemal ve Fevzi Paşalara sürekli bilgi
veriliyordu. Kimsenin Y. Kadri ile ilgilenecek zamanı yoktu. Bu sevimli yazarı bir yere oturttular ve
kendisini unuttular. Gece ortalık yatışınca, Yarbay Salih Omurtak, meraktan ölen Y. Kadri'yi haritanın
başına çağırdı. Çayına ekmek batırıp yiyerek bilgi verdi:
 
"Bakınız, Batı Cephemiz Söğüt'ten Afyon'a, oradan da batıya dönüp Menderes Irmağı boyunca Ege'ye
kadar uzanıyor. Asıl cephe Söğüt-Afyon arası. Bu cepheyi, güçleri farklı dört ayrı grupla
savunmaktayız.
 
Önce küçük bir bilgi: Savaşın gelişimine göre, bir yerden başka bir yere birlik kaydırmak
gerekebilir. Üç bin, beş bin kişilik bir tümenin, bir yerden çekilip alayları, toplan, kadana ve
katırları, atları, mühimmatı, yem ve yiyecekleri, hastanesi, bütün araç ve gereçleriyle yola çıkıp bir
başka yerdeki mevziye yerleşmesi, savaş kadar yorucu bir iştir. 'Falan tümen şuradan alınıp şuraya
gönderildi' gibi bir cümle duyarsanız, bu cümlenin çok büyük bir uğraş demek olduğunu unutmayın."
 
Y. Kadri bütün ciddiliğiyle "Unutmam" dedi.
 
170 Şu Çılgın Türkler / Yunan Büyük Taarruzu
 
"Bir Yunan tümeni 11.000 ile 13.000 askerden oluşuyor. Bizimkiler en çok 5.000. Kuvvet
bakımından iki-üç Türk tümeni, bir Yunan tümeni ediyor. Bizimkiler kalabalık olmadıkları için
onlardan daha kolay ve hızlı hareket edebiliyorlar.
 
Cephe gerimizde Adana-Konya-Afyon-Kütahya-Eskişehir-An-kara demiryolu var ki nakil ve ikmal
işlerinde çok büyük kolaylık sağlıyor. Bu bizim için büyük talih. Ama bu konuda da ciddi
sorunlarımız bulunuyor.
 
Lokomotif sayısı yetersiz, elimizde çalışan sadece 18 lokomotif var. 23 lokomotif daha lazım ama
elde etme şansımız yok tabii. Bozulanların onarımı, yedek parça olmadığı için çok uzun sürüyor.
Kömür yok, odun kullanıyoruz. Odun bulmak marifet. Vagonlar eski. Makinistlerin, hareket
memurlarının çoğu Rum ya da Ermeni. Bunlar ancak silah zoruyla veya bol para karşılığı çalışıyorlar.
Bir gün bu gafilliğin neye mal olabileceğini hiç düşünmeden, demiryollarımızı gözü kapalı
yabancılara emanet etmişiz, onlar da tek Türk bile yetiştirmemişler. Bunlar hiç unutulmaması gereken
hayati dersler! Şimdi Demiryolları Genel Müdürü Albay Behiç Bey'in açtığı kursta acele Türk
makinistler ve görevliler yetiştirilmeye çalışılıyor. Uzun sözün kısası, demiryoluyla birlik
nakledilmesi de sorunlu bir iş.lb
 Şimdi gelelim birliklerimize. Sıkıldınızsa haber verin."
 
Y. Kadri Bey isyan etti:
 
"Hiç sıkılır mıyım? Bilmezsem savaşı nasıl izleyebilirim?"
 
Salih Bey birer kahve söyleyip devam etti:
 
"Pekâlâ. En kuzeyde, İnönü mevzilerinde 1. Grup var. Komutanı Albay İzzettin Çalışlar. İzzettin Bey
Çanakkale'de M. Kemal Paşa'nın kurmaybaşkanıydı. Birinci ve İkinci İnönü Savaşlarına katılmış, çok
güvenilir bir komutandır.
 
Bu grubun solunda, Kütahya'nın batısında, 3. Grup yer alıyor. Komutanı Albay Arif Bey. Orduda
Ayıcı Arif diye bilinir. Arif Bey de Birinci ve İkinci İnönü Savaşlarına katılmıştır. M. Kemal
Paşa'nın sınıf arkadaşı. Laf aramızda, komutanlar zincirinin zayıf halkası.
 
Kütahya'nın güneyinde, Albay Kemalettin Sami Gökçen komutasındaki 4. Grup bulunuyor. Bu
komutanımız bugüne kadar 16 kez yaralanmıştır. Sağ eli bu yüzden sakat.."
 
Y. Kadri şaşırmıştı, güldü.
 
Kütahya - Eskişehir Savaşı 171
 
"..İkinci İnönü Savaşı'na katıldı ve 17'nci kez yaralandı. Ama ata iki kolu da sağlammış gibi biner.
Kararlı, yürekli, bilgili bir komutandır.
 
Bu üç grubumuz mevzilerini kesin olarak savunacak.
 
4. Grubun güneyinde, Afyon önünde 12. Grup bulunuyor. Komutanı Albay Halit Karsıdan. Deli Halit
diye anılır. İkinci İnönü Savaşı'na katıldı, o da yaralanmıştı. Gayet sert, korkusuzca cephe hattında
dolaşır, inatçı, değişik bir komutan.
 
Bu grubun iki tümeni, bir süvari tugayı var. Bunlar Afyon'un batısında ve kuzeyinde bekliyorlar.
 
Yunan taarruzu başlayınca, bir tümeni ve süvari tugayıyla düşmanı biraz oyalayıp füzeye çekilecek, 4.
Grubun sol kanadına yanaşacaklar. Çekilecekleri mevziler önceden hazırlanmıştır. Bunlar Seyitgazi
yönünü kapayacak, kuşatılma olasılığına karşı, ordunun sol kanadını koruyacaklar.
 
İkinci Tümen, Mürettep Tümen adını taşıyor, Afyon'un batısında. Bu tümen gücü yettiğince Afyon'u
savunmaya çalışacak. Bu birliğin üstün kuvvetlerle kesin savaşa girerek hırpalanmasını ve elden
çıkmasını uygun görmüyoruz. Gerektiği zaman ezilmeden Afyon'un doğusuna ve güneyine çekilip
Konya yönünü örtecek.2
 
İşte böyle. Durumumuz iyidir. Yunan ordusunun yayılışı, planı henüz anlaşılmış değil. İki gün içinde
belli olur." 
11 TEMMUZ PAZARTESİ, yine küçük ve sınırlı çatışmalarla başladı. Askeri birlikler ile kadınlar
ve askerlik yaşı dışında kalan erkeklerden kurulu işçi taburları, mevzileri daha da geliştirmek ve
pekiştirmek için boğucu sıcakta durmaksızın çalışmaktaydılar.28
 
Her tümenin bir subay komutasında, 30 askerden kurulu birkaç akıncı kolu vardı. Bunlar numaraları
ile anılıyorlardı. Bu serden-geçti kollar, Yunan birliklerinin gerilerine sarkıyor, aralarına sızıyor,
telefon ve telgraf hatlarını kesmek, ikmal kollarını vurmak için canlarını cömertçe tehlikeye
atıyorlardı. Akıncılar, Cephe Komutanlığının emri gereğince, orduya katılmayıp düşman cephesinin
gerisinde, dağlarda kalacak, binbir tehlike içinde düşmanla çarpışmayı sürdüreceklerdir.215
 
172 Şu Çügın Türkler / Yunan Büyük Taarruzu
 
Yunan işgaline uğrayacaklarını anlayan köyler ve kasabalar halkından imkânı ve dermanı olanlar göç
yoluna düştüler. Gecikenler Yunan birliklerinin ortasında kalacaklardı.
 
Yunan ordusu yine Türk köylerini yakmaya başlamıştı.
 
TBMM Başkan Vekili Dr. Adnan Bey, "Efendim.." dedi, "..gündemimizde Bakanlar Kurulu
Başkanımızın düşman mezalimi hakkında açıklaması var. Buyrun Paşa Hazretleri."
 
TBMM'nin küçük toplantı salonundaki boyasız ve cilasız sıralar milletvekilleriyle, iki yandaki
balkonlar dinleyiciler ve gazetecilerle doluydu. Savaşın başlamış olması dolayısıyla hava
elektrikliydi. Fevzi Paşa kürsüye çıktı. Mırıltılar sürüyordu.
 
"önce, başlayan düşman taarruzu hakkında bilgi vermek istiyorum."
 
Mırıltılar kesildi. Fevzi Paşa cephe durumunu açıkladı, savaşın birkaç gün sonra kesin safhaya
gireceğini belirtti, sözü Yunan zulümlerine getirdi:
 
"Geçen gün Meclisimizde düşman mezalimi hakkında uzun tartışmalar yapıldı. Gerekirse, bizim de
onun gibi davranmamızı teklif edenler oldu. Bu konuyu Bakanlar Kurulunda görüştük. Düşman
ordusu, gerçekten, her yenilginin acısını, gerideki masum ve silahsız insanlardan çıkarmayı, köyleri
yakıp yıkmayı şiar edinmiştir. Ama efendiler, bizim askerimiz, yüzyıllardan beri intikamını savaş
meydanında almayı öğrenmiş bir askerdir. Onun için yüce heyetinizden istirham ediyoruz, düşmanın
seviyesine inmeyelim..."
 
Alkışlar ve bravo sesleri yükseldi.3
 
Öfkeli bir milletvekili yanındakine, "Müttefikler Anadolu'da işlenen cinayetleri bilmiyorlar mı?."
dedi, "..Biliyorlar. İzmir'e çıktığında Yunan tümeni ve İzmirli Rumlar öyle şeyler yaptılar ki bir
kurula inceletmek zorunda kaldılar. İzmit ve Gemlik arasındaki Yunan mezalimini incelemesi için de
bir Kızılhaç Kurulu yolladılar. Kurullar bu iki yerde yapılan insanlık dışı hareketleri saptadı ve rapor
etti.3a İnsan sanır ki Avrupalılar kıyameti koparacaklar. Tersine örtbas ettiler. Her şeyi sessizliğe
gömdüler. Ayın görünmeyen yüzü gibi, Batının da görünen parlak yüzünün arka yanı kapkara." 
Kütahya - Eskişehir Savaşı 173
 
Eğitim Bakanı Hamdullah Suphi ile Mazhar Müfit Beyler sessizce dışarı çıktılar. Meclis Başkanlığı
odasının kapısı önünde Salih Bozok'la Yarbay Salih Omurtak alçak sesle konuşuyorlardı. Hamdullah
Suphi Bey, "Reis Paşa'yı görebilir miyiz?" diye sordu. Salih Bozok, "Çalışıyordu ama sizi bekletmek
istemez.." dedi, "..buyrun."
 
Kapıyı vurup açtı, yol verdi.
 
M. Kemal Paşa, masanın üzerine serilmiş bir harita başındaydı. Oldukça düşünceli bir hali vardı.
Girdiklerini fark etmedi. Hamdullah Suphi Bey seslenmek zorunda kaldı:
 
"Paşam?"
 
Başını kaldırdı. Görünce, gülümseyerek ayağa kalktı, ellerini sıktı:
 
"Buyrun."
 
Oturmadılar. Hamdullah Suphi Bey, "Vaktinizi almayacağız." dedi, "..Mazhar Müfit Bey'in başkanı
olduğu Öğretmenler Derneği, birkaç gün sonra Ankara'da toplanacak. İki yüzden fazla öğretmen
katılıyor. Fakat Fevzi Paşa'yı dinleyince tereddüte düştük. Savaşın yoğunlaşacağı anlaşılan bir sırada
böyle geniş bir toplantı size ayak bağı olabilir. Uygun görürseniz erteleyelim."
 
M. Kemal Paşa, "Hayır, hayır, ertelemeyin." dedi, "..cahillikle, ilkellikle savaş, düşmanla savaştan
daha az önemli değildir. Toplantıya katılacağım ve konuşacağım." 4
 
12 TEMMUZDA Yunan ordusunun stratejik yayılması anlaşılmıştı. Cephe Komutanlığı, ihtiyatındaki
tümenleri Albay Fahrettin Altay komutasında 5. Grup olarak örgütledi. Bu yeni grubu hızla, 1. ve 3.
Gruplar arasındaki kesime, Kütahya kuzeyine sürdü. 4. Gruba da demiryoluyla bir tümen yolladı.
 
12. Grubun Afyon kuzeyindeki tümeni ile süvari tugayı, plan gereğince bir gerideki hatta çekildiler.
 
Güney Tümenler Grubu da Afyon önündeki Mürettep Tümen'e çullanmıştı. Direnen tümeni çekilmeye
zorladı ve karanlığın basmasına rağmen takip etti. Mürettep Tümen, Cephe emrine uyarak, Afyon
doğusuna ve güneyine çekildi.
 
13 Temmuz sabaha karşı, 12. Yunan Tümeni'nden bir alay Afyon'a girdi.
 
174 Şu Çılgın Türkler / Yunan Büyük Taarruzu
 
HER SAAT biraz daha yaklaşan top ve makineli tüfek sesleri yüzünden gece Afyonluların gözüne
uyku girmemiş, bazı Türk birliklerinin şehrin doğusuna doğru çekildiklerini görmek Türkleri kahret-
mişti. Başlarına gelecekleri üç ay önceki işgalden biliyorlardı.
 Yunan alayının silah ve boru sesleriyle Afyon'a girmesi Rumları ayağa kaldırdı. İlahiler, marşlar ve
şarkılar söyleyerek, Yunan bayraklarını sallayarak hükümet alanına doldular. Coşku sarhoşu bir
subay ilk gelen kafilenin önündeki Rumun taşıdığı bayrağı kapıp havaya kaldırdı:
 
"İşte bayrağımız üç ay sonra yine Afyon'da! Yakında Kütahya'da, Eskişehir'de, Ankara'da ve
İstanbul'da da dalgalanacak!
 
Yaşasın büyük Yunanistan!
 
Yaşasın yeni Bizans İmparatorluğu!
 
Yaşasın Kralımız 12. Konstantin!.." 5
 
Kalabalık çığlık çığlığa kendinden geçti.
 
DURUM 4. ve 12. Gruplar kesiminde kritikleşmişti. Çeşitli önlemler alındı. Ayrıca 3. Gruptan,
Yarbay Nâzım'ın 4. Tümenini çok acele 4. Gruba yollaması istendi. Ama 3. Grup Komutanı Albay
Arif, bu emri 12 saat bekletecek, üstelik tümenin üçüncü alayını da bir gün sonra yollayacaktır.6
 
Bu sebepsiz savsaklama felakete yol açacaktır.
 
Yunanlılar kuzeyde oyalama savaşı yapıyordu. Asıl sonuç yeri Türk cephesinin güney kanadıydı.
 
Birinci ve İkinci Yunan Kolorduları kuzeye yöneldiler ve taarruza geçtiler.
 
Taarruzları gece de sürdü.
 
Andreas'ın 12. Tümeni ile Süvari Tugayı da, Türk sol kanadının yanına taarruz etmek ve arkasına
dolanmak için yönlerini kuzeye çevirmişlerdi.
 
Böylece ertesi gün bu kesimde, Yunanlılar, 180 top ve 40.000 kişi toplamış olacaktı. Türklerse bu
kesime 113 top, parçalarca 30.000 asker yetiştirebilecekti.7
 
Savaş kesin safhaya girmişti.
 
Kütahya - Eskişehir Savaşı 175
 
14 TEMMUZ günü çok hızlı başladı. Subaylar takviye birliklerini, güney kesimine yetiştirmek için
istasyonlarda çırpınıyorlardı. Bindirme ve indirme istasyonları mahşeri andırıyor, katarlar ardarda
ve tıklım tıklım hareket ediyorlardı.
 
Türk ordusu zamanla yarış ediyordu.
 
Savaş, güneyde, 4. ve 12. Grup cephelerinde taarruz ve karşı taarruzlar halinde ve çok kanlı sürdü.
Karşılıklı süngü hücumları yapılıyor, tepeler bir alınıp bir veriliyordu. Bir tepe, bir saat içinde onbir kez el değiştirdi.8
 
Bugün 12. Grup, mevzilerini korumak için bütün ihtiyatlarını cepheye sürmek zorunda kalacak, iki
alay komutanı şehit olacaktı.
 
Albay Arif Bey'in hareketini geciktirdiği 4. Tümen, iki alayıyla Çekürler istasyonuna ancak öğleden
sonra gelebilmişti. Tümen yürüyüşe geçti. Daha da güneye kaydırılmış olan bir tümenin bıraktığı
mevzilere yerleşip Yumruçal-Nasuhçal hattını savunacaktı. Yumru-çal ve Nasuhçal tepeleri, 1800
metre yüksekliğinde, bir tepeler zincirinin iki ucuydu.
 
176 Şu Çılgın Türkler / Yunan Büyük Taarruzu
 
Bırakılmış siperler, makineli tüfek yuvalan, top mevzileri, sığınaklar, yollar inceleniyor, birliklerin
görevleri belirleniyor, toplar ve makineli tüfekler yerleştiriliyor, mesafe ayarları yapılıyor, keşif
birlikleri çıkarılıyor, telefon ve telgraf hatları çekiliyordu. Tümen aç gelmişti. Akşam yemeği için
kazanlar ateşe kondu.
 
Gece yarısı yaklaşırken, 4. Grup Komutanı Albay Kemalettin Sami Bey telefon etti:
 
"Nâzım Bey, yerleşebildiniz mi?"
 
"Yerleştik sayılır. 58. Alayım mevziye girdi. 40. Alayım da Yum-ruçal'da mevziye girecek. Ama bu
alay tümenime yeni verildi. Eğitim düzeyi düşük. Komutanına da güvenemiyorum.9 Sabah erkenden o
kesime gidip duruma bakacağım."
 
"Düşman iyice yakınınızda. Yarın senin mevzilerine taarruz edebilir. Göreyim seni Nâzım, düşmana
adım attırma."
 
Yarbay Nâzım, "Keşke 3. Alayım da burada olsaydı.." dedi, "..ama merak etmeyin, tümenim gerekirse
kendini feda etmeye hazırdır."
 
"Allah yardımcınız olsun."
 
Nâzım Bey Emir Subayı Nimet'e sabahla ilgili gerekli emirleri verdi. Sonra karargâh emrinde tuttuğu
Yüzbaşı Faruk'a, "Savaşmak istiyordun." dedi, "..işte beklediğin gün geldi. Yarın senin
komutanlığında bir müfreze düzenleyip şu 40. Alay'ı takviye etmeni isteyeceğim. Sabah sen de
bizimle gel. Çevreyi bir gör."
 
15 TEMMUZ Cuma sabahı gün doğarken Yarbay Nâzım, Kurmay Başkanı Binbaşı Şerafettin,
Yüzbaşı Faruk, Emir Subayı Nimet, bazı karargâh subayları atlandılar, tümen süvari takımıyla
birlikte Yumruçal kesimine hareket ettiler.
 
Orman yollarından geçerek Yumruçal mevzilerinin önüne geldiler. Az ilerde bir tepe vardı. Tepede
kimse yoktu. Oysa mevziin güvenliği için bu tepenin mutlaka tutulmuş olması gerekirdi. Alay
komutanının bu zorunlu önlemi aldırmadığı, tembellik edip bugüne ertelediği anlaşılıyordu. Atlardanindiler. Süvari takımı geride beklemekteydi.
 
"Olacak iş değil. Düşman bu tepeyi ele geçirirse mevzi nasıl savunulur? Yarım gün daha erken
gelebilseydik, bu eksikleri vaktinde görüp düzelttirebilirdik."
 
Kütahya - Eskişehir Savaşı 177
 
Uzaktan top sesleri geliyordu. Süvari takımı komutanına, "Takımınla hemen tepeyi tut.." diye emir
verdi, "..düşman taarruza geçerse, alaydan birlik gelene kadar burayı ne pahasına olursa olsun
savunacaksın. Şimdi alaya gidip o tembel..."
 
Cümlesini tamamlayamadı.
 
Bir Yunan müfrezesi sabaha karşı bu kesime sızmış, gelenleri görünce yakındaki ağaçlığa sinmişti.
Bir makineli tüfek birdenbire ölüm yağdırmaya başladı. Kuşlar korku içinde uçuştular.
 
Vurulan biçilmiş başak gibi düşüyordu.
 
Her şey bir dakika içinde olup bitti.10
 
Geride bekleyen süvari takımı öfke çığlıkları atarak ormana hücum etti. Nâzım Bey'in Emir Çavuşu
Eyüp atıldı, komutanını kucağına alıp atına bindi, deli gibi sürdü. Yarbay Nâzım'ın kara gözlü beyaz
atı da peşlerine takıldı. Genç komutan göğsünden ve elinden yaralanmıştı. Göğsünün sol yanındaki
kan lekesi gittikçe büyüyordu. Eyüp Çavuş, bir yandan atı uçuruyor, bir yandan da, sesi şefkat ve
ümitle titreyerek, "Ne olur dayan." diye yalvarıyordu, "..Allah aşkına dayan. Sakın ölme kumandanım.
Ellerinden öperim ölme. Kurban olayım dayan."
 
Ağaçların arasından sızan ışık oklarını biçerek, tepeleri rüzgâr gibi aşarak, peşinde beyaz at, tümen
karargâhına geldi. Tümen doktoru ilk tedaviyi yaptı. Durumu ağırdı. Nâzım Bey'i Eskişehir
hastanesine yetiştirmek için atlı bir cankurtaran arabasıyla Çekürler istasyonuna indirdiler.
 
Yarbay Nâzım'ın gözleri hafifçe aralandı. Eyüp Çavuş sevinç içinde, "Yaşıyor" dedi. Ama Nâzım
Bey son anlarını yaşıyordu. Durmayan kan, göğsünü saran sargıya yayılmaktaydı. Fısıltıyla, "Tepeyi
tuttular değil mi?" diye sordu. Bir subay, "Evet efendim.." dedi gözleri yaşararak, "..müsterih olun."
 
"Arkadaşlar iyi mi?"
 
"Hepsi iyi. Çok iyi."
 
Başında diz çökmüş olan Eyüp Çavuş'a baktı. Belki okşamak için sağ elini oynatmaya çalıştı, ancak
kıpırdatabildi, canının son kırıntısını harcayarak, "Asıl siz dayanın çocuğum" diyebildi. Başı yavaşça
sağına yaslandı ve öylece kaldı. Eyüp Çavuş ciğerleri parçalanarak haykırdı:
 
178 Şu Çılgın Türkler / Yunan Büyük Taarruzu
 "Haymıııırrr!"
 
Süvarilerin, hücuma kalkan Yunanlıların elinden mucize halinde kurtarıp kaçırabildikleri bazı ağır
yaralı karargâh subayları da istasyona getirilmişti. Acele hazırlanan bir trenle Eskişehir'e sevk
edildiler.
 
Nâzım'ın beyaz atı da trenin yanında koşmaya başladı. Arazi, trenin yanında koşmasını engelleyince,
at bir süre trenden uzağa düşüyor, yol elverince yeniden Nâzım'ın bulunduğu vagonun yanında
beliriyordu.
 
Şehit Albay Nâzım Bey
 
Kütahya - Eskişehir Savaşı 179
 
HABER Cephe karargâhını kedere boğdu. İsmet Paşa Kurmay Başkanına, "Bu kuşak.." dedi,
"..vatanından başka sevgili bilmemiştir."
 
Gözlerini sildi:
 
"Ankara'ya bildirin."
 
M. Kemal Paşa, Çankaya'daki çalışma odasında, ertesi gün Kongrede yapacağı konuşmayı
hazırlıyordu. Manevi çocuğu Abdurrahim de bir koltuğa yan oturmuş, resimli bir dergiye bakıyordu.
On bir yaşındaydı. M. Kemal Paşa bu Vanlı, şirin, akıllı Kürt çocuğunu beş yıl önce, doğuda 16.
Kolordu Komutanıyken görmüş, kimsesiz olduğunu anlayınca evlat edinmiş, İstanbul'a geldiğinde
annesine emanet etmişti. Okul tatil olunca da bu yaz başında Ankara'ya, yanına aldırmıştı.104 Fikriye
sessizce içeri girdi, bekledi.
 
"Bir şey mi var Fikriye?"
 
Fikriye'nin yüzünden bütün kanı çekilmiş gibiydi:
 
"Evet Paşam, kötü bir haber var. Salih Bey üzülürsünüz diye söylemeye cesaret edemiyor."
 
"Nerde o?"
 
"Kapıda."
 
M. Kemal Paşa, "Salih, gel!" diye seslendi. Salih Bozok içeri girdi. Durdu.
 
"Ne var? Ne oldu?"
 
"Şimdi Fevzi Paşa telefon etti. 4. Tümen karargâh kadrosu felakete uğramış."
 
"Ne demek o?" 
"Kurmay Başkanı Binbaşı Şerafettin Bey yaralı olarak düşman eline esir düşmüş. Çoğu şehit olmuş
efendim. Askerler ancak birkaç yaralı subayı kurtarabilmişler."
 
M. Kemal korkarak sordu:
 
"Nâzım?"
 
Salih ağlamaya başladı.
 
M. Kemal Paşa donup kaldı, sonra zorlukla, "Gel biraz yürüyelim" dedi, bahçeye çıktılar. Büyük
ağaçların altında yürüdüler.
 
Uzun bir sessizlikten sonra M. Kemal Paşa, "Yarınki Kongreye birkaç kadın öğretmen de katılacak."
dedi, "..bunu duyan bazı milletvekilleri karşı çıktılar.11 Şu zavallı kafaya bak! Bu çağ dışı, dünyaya
kapalı, alaturka, ilkel kafalar yüzünden bugün bu haldeyiz. Başka
 
180 Şu Çılgın Türkler / Yunan Büyük Taarruzu
 
yolu yok, kendimizi yenilemek, ilerlemek, günümüz uygarlığına ayak uydurmak, onlarla eşit duruma
gelmek, bunu sağlamak için de bu donmuş, durmuş, uyuşmuş kafaları değiştirmek zorundayız. Yoksa
bugün kurtulsak bile, yarın yine ayak altında kalırız, kurbanlık koça döneriz, yem oluruz, yine rahat
rahat sömürürler, bugün yaptıramadıklarını ilerde yine yaptırmaya çalışırlar, yine bir sürü işbirlikçi
bulurlar. Uğrunda birçok çocuğumuz gibi Nâzım'ın da canını verdiği bu büyük mücadele, boşa gitmiş
bir gayret olur."
 
Mustafa Kemal Paşa ve manevi oğlu Abdurrahim
 
Fikriye Hanım
 
KOMUTANI ve komuta kurulu savaş dışı kalmış olan 4. Tümen sarsılıyordu. 40. Alay saat 11.00'de
Yumruçal'ı boşalttı, dağınık bir şekilde geriye çekilmeye başladı. Taarruz eden Yunan tümeni 4.
Grubun savunma mevzilerinin bu bölümünü eline geçirdi.
 
Bir başka Yunan tümeni de Nasuhçal'a taarruza geçmişti. Ama 4. Tümen'in 58. Alayı, her türlü
özveriyi göstererek, mevziini kararlılıkla savunmaktaydı.
 
4. Grup Komutanı Kemalettin Sami Bey, bu kesimdeki tehlikeli gelişmeyi durdurmak için elindeki son
küçük birlikleri de takviye için yolladı. Yunan taarruzları büyük fedakârlıklarla kırıldı.
 
12. Grup da, ordu sol kanadım kuşatmaya çalışan Yunan birliklerine karşı biraz dağınıkça ama kanını
esirgemeden direniyordu. Savaşın yaman koşulları içinde 4!. Grup ile 12. Grup arasında tehlikeli bir
boşluk oluşmakta, Andreas'ın tümeni bu boşluğa sokulmaktaydı.
 
Bütün cephede, Yumruçal'ın bir bölümü dışında, şimdilik esas savunma hatları ayaktaydı. 
Kütahya - Eskişehir Savaşı 18Î
 
Yunan birliklerinin dağılımı ve hareketleri, amacı açıkça belli ediyordu: Cepheyi yarıp Türk
ordusunun arkasına düşerek bütün yolların toplandığı Eskişehir'e ulaşmak.
 
Bu durum, çekiliş yolu kesilecek olan Türk ordusunun sonu demekti.
 
Sağ kanattan bir tümen daha alındı. Tümen birkaç saatlik bir dinlenmeden sonra hızla Seyitgazi'ye
yürüyecekti.
 
12. Grup çekildiği hattı kesin olarak savunacaktı.
 
GEC2 BOYUNCA özellikle 4. Grup cephesinde çatışmalar zaman zaman sürmüş, yer yer boğuşmaya
dönmüştü.
 
Çok yoğun bir topçu ateşinden sonra, savaşçı sayısı ve ateş gücü üstün iki Yunan kolordusu 16
Temmuz sabahı şiddetle taarruza kalktılar. 4. Grubun güney kesimi cehenneme döndü. Prens
Andreas'ın 12. Tümeni, 4. ve 12. Gruplar arasında oluşan boşluktan sızarak savunma hattının sol
yanına yaklaştı, Kırmızı Tepe'yi ele geçirdi. Buradan Yumruçal-Nasuhçal mevzilerinin gerileri
toplarla rahatça dövülebilirdi.
 
Saat 11.00'e doğru Nasuhçal'ın çevresindeki Türk cephesi dalgalanmaya başladı.
 
NZIM BEY ile birlikte, ağır yaralı olan iki kurmay subay, Yüzbaşı Faruk, Emir Subayı Nimet ve
Süvari Takımı Komutanı da, Eskişehir hastanesine getirilmişlerdi. Halide Edip'in Nâzım Bey'i o
halde görmesini istemeyen başhekim, ancak bir saat sonra vedalaşmasına izin verdi.
 
Koridora yatırılmış yaralılar ırmağı içinden geçtiler. Koridorun sonuna doğru yürüdüler. Son kapının
yanında, Nâzım'ı getirmiş birkaç bitik asker vardı. Çömelip sırtlarını duvara dayamış bekliyorlardı.
Biri de Eyüp Çavuş'tu. Halide Edip'i tanırdı. Gözlerinden ip gibi yaş inerek ayağa kalkıp selam
durdu. Başhekim odanın kapısını açtı, Halide Edip'e yol verdi.
 
Oda loş ve serindi.
 
Nâzım Bey'i ayaklı bir sedyeye yatırmış, üzerine büyük bir Türk bayrağı sermişlerdi. Halide Edip
yavaşça bayrağı kaldırdı. Şehit Nâzım Bey, kalpağı ve göğsü kapalı üniformasıyla yatıyor, elleri
göğsün-
 
182 Şu Çügın Türkler / Yunan Büyük Taarruzu
 
de, huzur içinde uyuyordu. Nâzım'ın elini 'kardeş kardeşe veda eder gibi okşadıktan sonra' bayrağı
usulca örttü. Dışarı çıktı.lla
 
Beyaz at, karşıdaki boş alanda, gözlerini ümitle hastaneye dikmiş, bekliyordu. Ne yem yiyor, nekimseyi yanına yaklaştırıyordu.
 
Ameliyatı sona eren Yüzbaşı Faruk'u koğuşa taşıdılar. Yarı baygındı. Nesrin büyükçe bir ilaç
kutusundan yaptığı bir yelpazeyi sallayarak onu serinletmeye çalışıyordu. Yunan uçakları, istasyonu
bombalamaya başladılar. Biri alçalarak hastaneye bir bomba bıraktı. Bomba ıslık çalarak düştü,
büyük bir gürültüyle avluda patladı. Koğuşun camları parçalanınca Nesrin korumak için Faruk'un
üstüne kapandı.
 
Hava kararırken uçaklar çekildiler.
 
Nâzım Bey'in cenazesi akşam treniyle Ankara'ya yolcu edilecek, güzel beyaz atı bir daha gören
olmayacaktı.
 
ÖĞRETMENLER KONGRESİ öğretmen Okulunun salonunda toplanmıştı. Eğitim Bakanı Hamdullah
Suphi Tanrıöver'in kısa açış konuşmasından sonra, M. Kemal Paşa kürsüye geldi.
 
ön sırada milletvekilleri ve bakanlık yöneticileri oturuyorlardı. Bütün arka sıralar kalpaklı erkek
öğretmenlerle doluydu. Üçüncü ve dördüncü sıranın sol yanında, sıkma başlı, on kadar kadın
öğretmen yer almış, arkalarındaki, önlerindeki ve yanlarındaki koltuklar boş bır rakılmış, böylece
kadınlarla erkekler birbirlerinden ayrılmıştı. Bu ilkel görünüm M. Kemal Paşa'yı rahatsız etti. Bu
yüzden konuşmaya durgun bir sesle başladı:
 
"Muhterem hanımlar, efendiler!
 
Bizi yaşatmamak isteyenlere karşı, yaşamak hakkımızı savunmak üzere toplanan Türkiye Büyük
Millet Meclisi, burada, Ankara'da açıldı. Bugün Ankara, milli Türkiye'nin milli eğitimini kuracak
olan Öğretmenler Kongresi'ne de sahne olmakla iftihar duymaktadır.
 
Derin bir idari ihmalin devlet varlığında açtığı yaraları sarmak için en büyük çalışmayı hiç şüphesiz
eğitim için yapmamız gerekiyor.
 
Şimdi maddi ve manevi bütün güç kaynaklarımızı düşmanlara karşı kullanıyoruz. Ancak bu savaş
günlerinde bile dikkat ve özenle işlenip çizilmiş bir milli eğitim programı yapmaya emek sarf
etmeliyiz.
 
Kütahya - Eskişehir Savaşı 183
 
Milli eğitim programı derken, hurafelerden, yabancı fikirlerden, doğudan ve batıdan gelebilen bütün
tesirlerden uzak, tarihi ve milli seciyemize uygun bir kültürü kastediyorum..."
 
Salih Bozok salonun kapısının karşısındaki sıra başında oturuyordu. Kapı aralandı, boşlukta Yarbay
Salih Omurtak göründü, 'dışarı gel' diye işaret etti. önemli bir şey olmalıydı. Salih Bozok dışarı
süzüldü:
 
"Hayrola?" . : 
"4. Grup cephesi, Yumruçal-Nasuhçal arasında yarıldı. Düşman ordu içine sızıyor. Paşa hemen
Genelkurmay'a gelse çok iyi olacak."
 
"İçeri gel."
 
İçeri girip konuşmanın bitmesini beklediler.
 
"...Milletimizi yetiştirmek gibi kutsal bir görev yüklenmiş olan, gelecekteki kurtuluşumuzun yüce
öncüleri, kadın ve erkek öğretmenlerimiz hakkındaki saygı duygularımı bir kere daha belirtmek
istiyorum. Büyük tehlikeler önünde uyanan milletlerin ne kadar sebatkâr oldukları tarihten de bilinir.
Silahıyla olduğu gibi kafasıyla da mücadele mecburiyetinde olan milletimizin, birincisinde.gösterdiği
kud- reti, ikincisinde de göstereceğine asla şüphem yoktur. Her türlü güçlüğü göze alarak bu yolda
sarsılmadan yürüyeceğinize inanıyorum. Göreviniz çok önemli ve hayatidir. Bunda muvaffak olmanızı
Cenab-ı Hak'tan temenni ederim."
 
Herkes alkışlayarak ayağa kalktı.
 
Paşa kürsüden ayrılırken Salih Omurtak hızla yaklaştı, selam verdi, alkış şakırtıları içinde haberi
fısıldadı. Milletvekilleri ve bakanlık ileri gelenleri M. Kemalin çevresinde toplanmaya
başlamışlardı.
 
"Anladım ama önce yapmam gereken önemli bir iş var. Sonra birlikte gideriz."
 
Aranarak, "Mazhar Müfit Bey?" diye seslendi. Mazhar Müfit Bey yaklaştı:
 
"Buyrun efendim."
 
M. Kemal Paşa sesini herkesin duyacağı kadar yükseltti:
 
"Kongreye hanım öğretmenlerimizi çağırdığınız için sizi kutlarım. Ama hanımefendileri niye böyle
ayrı oturttunuz? Sizin kendinize mi güveniniz yok, yoksa Türk hanımlarının faziletine mi? Bir daha
böyle bir ilkellik görmeyeceğimi ümit ederim." 12
 
184 Şu Çügın Türkler / Yunan Büyük Taarruzu
 
Cevap beklemeden yürüdü. Erkeklerden uzakta ve ayakta bekleyen kadın öğretmenleri başını eğerek
selamladı. Kenara itilmiş kadın öğretmenlerin gözleri minnetle parlıyordu. Onlar da M. Kemal
Pa-şa'yı saygı ve geleceğe güvenle selamladılar.
 
Zavalıların gelecekten beklediği şey, erkeklerle eşitlik gibi imkânsız şeyler değil, biraz saygıydı.
 
YUMRUÇAL-NASUHÇAL hattındaki birlikler, cephenin yarılması üzerine geri çekilmeye
başlamıştı.
 Yunan Birinci Kolordusu yarığı genişleterek, çekilen birliklerin yollarını kesmek üzere Türkmen
Dağı'na ilerliyordu.
 
Cephe ve Grup komutanlıkları, birliklerini, savaşın dişleri arasından çekip biraz geride toplamak için
gün boyu didindiler. İlk iş olarak Kütahya havaalanındaki uçaklar Eskişehir'e kaçırıldı. Cephe
karargâhının savaş kademesi, cepheye yaklaşarak Eskişehir güneyindeki Karacahisar'a geldi.
 
İsmet Paşa, 12. Grup Komutanı Halit Bey'i, '4. Grubun sol yanında boşluk bırakarak orduyu tehlikeye
soktuğu için' azarladı. 13.30'da verdiği emirle de bulunduğu hattı kesinlikle savunmasını emretti. Bu
azar Halit Bey'i çok sarsacaktı. Birliklerini zaten sertlikle yönetiyordu. Sertliğini daha da artırdı.
Birliklere kesin savunma yapılacağını bildiren emirler yağdırdı. 2. Süvari Tümeni Komutanına
yolladığı emri şöyle bitirecekti: "Tümeniniz bu görevi yapmadığı takdirde sizi şahsen sorumlu
tutacağım ve her türlü örfi işlemi yapacağım."
 
Bu, asker dilinde 'kurşuna dizdiririm' demekti.
 
Cephe Komutanlığı, gelen son bilgileri de değerlendirdi: Yarma derinleşmişti. Ordu tehlikedeydi.
Saat 21.30'da, bütün ordunun, düşmanla teması keserek, bir basamak geriye, Karacahisar-Seyitgazi
hattına çekilmesini emretti. Ordu bu yeni hatta toplanıp toparlanarak savaşa devam edecekti.
 
Kütahya bırakılıyordu.
 
Yunan ordusunun yararlanmaması için birlikler kesimlerindeki demiryollarını bozup köprüleri atarak
çekilmeye başladılar.
 
Asker arasına karışmış paralı ya da gönüllü bozguncular, Padi-şah'tan izinsiz savaşmanın dine aykırı,
milliyetçilerin dinsiz olduğunu fısıldaya fisıldaya, cahil erleri zehirleyip durmuşlardı. Bu etkinin
 
Kütahya - Eskişehir Savaşı 185
 
çürüttüğü erler çekilişi fırsat bilerek, yavaş yavaş sıvışıp gecenin karanlığına karıştılar. Bunlara
ordunun dağıldığını, savaşın bittiğini sanan zayıf ruhlular da katılacaktı.12a
 
Cephe Komutanlığı, üç süvari tümenini, Albay Fahrettin Al-tay'ın komutası altında Süvari Grubu
olarak örgütledi. Süvari Gru-bu'nun görevi, çekilen orduyu korumaktı.
 
Bu grup geleceğin ünlü Süvari Kolordusu'nu oluşturacaktır.
 
ŞEHİT NZIM BEY, M. Kemal Paşa'nın, bakanların, milletvekillerinin, sivil ve asker bütün
yöneticilerin ve Ankara halkının katıldığı büyük bir törenle sonsuzluğa yolcu edilmiş, Meclis,
rütbesini albaylığa yükseltmişti. Bundan böyle Şehit Albay Nâzım diye anılacaktı.1213
 
M. Kemal Paşa bir gün içinde zayıflamış gibiydi. Günün acısını, cepheden gelen olumsuz haberler
daha da derinleştirmişti. Direksiyon binasında, Yarbay Salih Omurtak'ın verdiği son bilgileri
dinliyor, durumu haritadan izliyordu. Salih Bey'in açıklaması bitince başını göğsüne eğerek içineçekildi. Bir ikmal trenine cephane, erzak ve sağlık malzemesi yükleyenlerin telaşlı sesleri
duyulmaktaydı. M. Kemal kimbilir kaç olasılığı tarttıktan sonra başını kaldırdı, "Salih Bey.." dedi,
"..şimdi tek amaç, orduyu dağılmadan elde tutmak olmalı. Bunu sağlamak için daha geriye, hatta çok
geriye bile çekebiliriz. Ama böyle ağır bir kararın sorumluluğunu tek başına İsmet Paşa'ya yüklemek
doğru olmaz."
 
Durdu, "İsmet Paşa'ya bir telgraf göndermek istiyorum, yazar mısınız?" dedi, bir an düşünüp telgrafı
yazdırdı:
 
"Hareket etmek üzere olan bir trenden yararlanarak sizinle gelip görüşmek istiyorum. Sıkıntı verir
miyim? Cevabınızı bekliyorum."
 
BATI CEPHESİ karargâhının savaş kademesi Karacahisar'a yerleşmeye çalışıyordu. Bu unutulmuş,
sessiz köy birdenbire çadırlar, atlar, arabalar, kamyonlar, koşuşan ve bağıran insanlarla dolmuştu.
Osmanlı hanedanının atası Osman Bey'in 600 yıl önce beyliğini ilan ettiği tarihi yerdi burası.
Karacahisar'da doğan o küçücük beylik üç kıtaya yayılarak görkemli bir imparatorluk olmuştu. Ama
değişen ve gelişen hayata ayak uyduramadığı, kendini yenileyemediği, aydınlan-
 
186 Şu Çılgın Türkler / Yunan Büyük Taarruzu
 
J
 
mayı yaşayamadığı için giderek koflaşmış, büzülmüş, sonunda da bitmişti. Son Türkler, bu yıkıntıdan
yeni bir devlet çıkarmak için çırpınmaktaydılar. Bu çırpınış bugün bir dönüm noktasına gelip
dayanmıştı. Yeni bir devlet kurmak ülküsü ya burada sönecek, ya da yeniden canlanıp sürecekti.
 
Komuta kuruluna gelen ilk bilgilere göre kuzeydeki İzzettin Ça-lışlar'ın 1. Grubu, düzenini koruyarak
çekiliyordu. Süvari Grubu örtme görevini yapıyor, 3. Grup da az-çok düzenle çekiliyordu. Ama
cephesi beklenmedik zamanda ve yerden yarıldığı için 4. Grup tümenlerinin çekilişinin düzensiz,
hatta karmakarışık olduğu anlaşılmaktaydı. Beş tümenli bu Gruptan dünden beri hiç haber yoktu.
 
Kurmayların hepsi mutsuz, çoğu karamsardı.13 Binbaşı Kemal, "Cepheyi yaran düşman 4. Grubun
gerisine, Türkmen Dağı'na akıyor.." diye inledi, "..Grup düşman içinde kaldı." 14
 
Grup belki de dağılmıştı.
 
Binbaşı Cemil Taner, "Sabah erkenden bir hava keşfi yaptırarak durumu anlarız" dedi.
 
Naci Tınaz umutsuzca başını salladı:
 
"Anlayamayız. Uçaklar Eskişehir'e gelebildi ama bakım yapacak ustalar ve malzemeler daha yolda."
 
Çekilen birliklerin ağırlıklarını taşıyan at ve öküz arabaları yolları tıkamıştı. Ancak bir gün sonra
gelebileceklerdi.
 Emir subayı, İsmet Paşa'nın önüne şifresi çözülmüş bir telgraf notu bıraktı. Okur okumaz yüzü
rahatladı: "Çok iyi.." dedi, "..teşriflerine cidden müteşekkir olacağımı hemen bildir."
 
Kurmaylar meraklanmışlardı. Açıkladı:
 
"M. Kemal Paşa sabah Eskişehir'de olacak. Böyle güzel bir sürprize galiba hepimizin ihtiyacı vardı.
Haydi şimdi yarın için alınacak önlemleri konusalım."
 YUNAN ORDU KARARGHI, ilerleyen orduyu izleyerek, Afyon kuzeyindeki Belcemeşe istasyonuna
gelmişti. Komuta kurulu, karargâh vagonunda, harita başındaydı. Yunan birliklerini küçük haçlar,
Türk birliklerini küçük yıldızlar temsil ediyordu. Haçlar çoğalmış ve doğuya doğru yayılmıştı.
 
Herkes haklı olarak neşeliydi.
 
Kütahya - Eskişehir Savaşı 187
 
Cephesi yarılan Türk ordusu çekilmeye çalışıyordu.
 
Güneydeki birlikleri hızlandırmaya karar verdiler. Böylece Seyitgazi ve sonra da Eskişehir doğudan
kuşatılarak, Türk ordusu çember içine alınabilecekti.
 
General Stratigos heyecanlanarak, "Emir verin.. " diye bağırdı, "..hemen harekete geçsinler! Hemen!
Hemen! Bu müthiş fırsatı kaçırmayalım. Düşman çekilirse, havaya kılıç sallamış oluruz." 15
 
Sariyanis'in yüzüne geniş bir gülümseme yayıldı:
 
"Elimizden kaçamayacaklar."
 
17 TEMMUZ 1921 günü sabah beşte Eskişehir'e gelen M. Kemal Paşa'yı İsmet Paşa karşıladı.
Otomobille Karacahisar'a hareket ettiler. Bu saatte son Türk birliği de azap içinde Kütahya'yı terk
etmekteydi.
 
"Hızır gibi yetiştin. Cephe yarılınca, hepimiz çok sarsıldık."
 
"Üzülme. Bir gün Meclis'te de söyledimdi, yarılmayacak cephe yoktur."
 
M. Kemal Paşa'nın elini tuttu:
 
"Sağ ol."
 
Gelen son bilgileri açıkladı. Şoförün ve emir subayının yanında daha fazla konuşmadılar.
 
Kurmaylar ve karargâh subayları, paşaları dört gözle bekliyorlardı. Uykusuz ve huzursuzdular. M.
Kemal Paşa hepsinin elini sıktı, hatırlarını sordu, kısa bir konuşma yaptı:
 
"Kütahya çarpışmasını kaybettik. Çünkü düşman bütün kaynaklarını seferber etmişti. Şu anda insan,
silah ve araç bakımından bizden çok üstün. Ama beyler, Yunanistan'ın toplayabileceği azami kuvvet,
sarf edebileceği azami gayret, işte bundan ibaret. Hepsi bu! Şu halde bu kuvveti ve bu gayreti boşa
çıkarırsak, iş değişir. O andan itibaren de zaman bizim lehimize işlemeye başlar. İçiniz rahat olsun,
bu gayreti boşa çıkarırız."
 
Sakinliği ve olayı ele alışı, subayları yatıştırmıştı. M. Kemal Paşa, odadan son çıkan Tevfik
Bıyıklıoğlu'nun omzuna dokundu, yavaş sesle, "Kendini bırakma, tıraş ol Tevfik!" dedi. 
Üç gündür tıraş olmayan Binbaşı Tevfik utandı:
 
"Başüstüne efendim."
 
188 Şu Çılgın Türkler / Yunan Büyük Taarruzu
 
M. Kemal ve İsmet Paşa harita serili portatif masanın başına geçip oturdular. M. Kemal Paşa son
durumun işlendiği haritayı inceledikten sonra sordu:
 
"Durum tatsız. Şimdi ne yapmayı düşünüyorsun?"
 
"Düşman, savaşı bizim için hezimete çevirmek üzere her taraftan bastırıyor. Bizim için en tehlikeli
olasılık, düşmanın güney kolunun, sol kanadımızı yenerek ya da açığından dolaşarak, ordumuzun
gerisine geçmesi. Bunu önlemek için 12. Gruba ne pahasına olursa olsun direnmesi emrini verdim.
Süvari Grubu'nu da sol kanadımıza yolluyorum. Yine durduramazsak, yapılacak en doğru iş, tabii,
orduyu hırpalatmadan basamak basamak geriye çekmek olacak.."
 
Duraksadı:
 
"..Ama savaşmadan şehir ve toprak bırakmanın, askeri bir zo-runluk olduğunu halka nasıl anlatırız?"
 
"O benim sorunum. Sen tereddüt etmeden, askerliğin gereği neyse onu yap."
 
"Bazı hazırlıklarım var. Uygun görürsen, önce onları denemek istiyorum. Eğer sonuç alamazsam
çekilirim."
 
"Çekilmeye karar verince düşmanla arayı iyice açmalısın. Orduyu yeniden toparlamak için zaman
kazanalım.."
 
M. Kemal elini haritanın üzerinde dolaştırdı. Anadolu'yu okşuyor gibiydi:
 
"..Bence Sakarya nehrinin gerisine kadar çekil."
 
İsmet Paşa içi burkularak baktı:
 
"Bu kadar geniş çekilme seni Meclis'te çok zor durumda bırakmaz mı?"
 
"Zararı yok. Göğüs gererim. Yeter ki ordu elde kalsın." 16
 
Bakışları buluştu. Anlaştılar. İsmet Paşa M. Kemal'e dayanarak askerliğin gereğini yerine getirecek,
M. Kemal Paşa da İsmet Paşa'ya güvenerek Meclis'in ve kamuoyunun tepkisini göğüsleyecekti.
 
Karargâhın havası değişmiş, karamsarlığın yerini ümit ve azim almıştı. Öğle üzeri 4. Grubun düşman
içinden sıyrılarak Avdan Kö-yü'ne ulaştığı haberi gelince, İsmet Paşa kaç gündür ilk kez güldü: 
"Nihayet iyi bir haber!"
 
Kütahya - Eskişehir Savaşı 189
 
4. GRUP KOMUTANI Kemalettin Sami Bey ve Kurmay Başkanı, bir kütüğün üzerine çökmüş
dinleniyorlardı. Az ilerdeki yoldan, karışık bir halde, ağır makineli tüfek yüklü katırlar, bitkin, ayağı
vuruk, kimi yaralı askerler, erzak ve cephane arabaları, dik durmaya çalışan subaylar geçiyordu.
 
Zorlukla ölüm çemberinden çıkmışlardı.
 
Kemalettin Sami Bey, "İsmet Paşa kurtulduğumuzu duyunca sevinecektir" dedi. Kurmay Başkanı
yüzünü buruşturdu:
 
"Ama binlerce askerin silahıyla birlikte kaçtığını öğrenince de sevinci kursağında kalacaktır."
 
Kemalettin Sami Bey, elinin tersiyle terini sildi:
 
"Bu acı olayın sebeplerini tekrar tekrar konuşmalıyız. Gençleri çok iyi eğitmek gerekiyor. İstanbul
hükümeti de emperyalistler de karşılarında bilinçli bir millet görmek istemiyor, millileşmeyi
sulandırmak için hemen faaliyete geçiyor namussuzlar. Neyse. Şimdi yemek işini halletmeye bakalım.
Asker iki günden beri aç."
 
Yoğun savaş yüzünden evvelsi akşam askere yemek ve ekmek verilememiş, asker torbasındaki birkaç
peksimetle açlığını bastırmıştı. Sonra da yollara dökülüp gerektikçe çarpışarak, dağılıp buluşarak,
esir vermeden geri çekilmişlerdi.17
 
Elini alnına vurdu:
 
"Yahu biz de açız!"
 
GENERAL PAPULAS, Türk ordusunun tamamını kuşatıp çember içine almak için tümenlerini son
takatlerine kadar zorluyor, tümenler de ellerinden gelen gayreti gösteriyorlardı. Türk ordusu imha
edilmeden geri çekilirse, savaş çok uzayabilirdi.
 
Türk Komutanlığı, orduyu ilk aşamada Karacahisar-Seyitgazi hattına çekip bu gayretleri boşa
çıkarmıştı. Şimdi ordunun bu hatta direnmesi, yeni gayretleri de boşa çıkarması gerekiyordu. Ordunun
güvenliği özellikle sol kanadı oluşturan 12. Grubun direncine bağlıydı.
 
M. Kemal Paşa sabah Karacahisar'dan Halit Bey'e bir telgraf göndererek, 'cepheye geldiğini,
sevgiyle gözlerinden öptüğünü' bildirmişti. Yürekten bağlı olduğu M. Kemal Paşa'nın bu kısacık
telgrafı, Albay Halit Bey'in kararlılığını iyice pekiştirip heyecanını katladı. İle-
 
190 Şu Çılgın Türkler / Yunan Büyük Taarruzu
 ri hatlara gitti, subayları ve askerleri ölesiye savunmaya hazırladı. Ne yorgunluk tanıyordu, ne
uykusuzluk. Diyordu ki: "12. Grup, ordunun esenliğini sağlamak, vatana borçlu olduğu hizmeti
yapmak için düşman hücumunu ne olursa olsun kırmak... siperini kaptıran kıta, her ne pahasına olursa
olsun geri almak zorundadır."
 
12. Grubun bir birliği, bu bilenmişlikle, Prens Andreas'ın 12. Tümenini Başören Geçidi'ni geçerken
yakaladı. Tümen, öncüsü savaşmak için yayılınca, geçitte sıkışıp kalacak, bütün gece Türk ateşi
yiyecekti.18
 
İNGİLTERE'nin Atina Elçisi Lord Granville, gece Dışişleri Ba-kanlığı'na günün son raporunu yazdı:
 
"..Afyon'dan sonra Kütahya'nın da bugün zaptedildiği haberi Atina'ya akşam geç saatlerde ulaştı ve
Medis'te Başbakan tarafından açıklandı. Papulas Eskişehir'e yürüdüklerini bildirmiş. Elli bin kadar
esir alındığı hakkında hikâyeler anlatılıyor. Kiliselerin çanları çalıyor, halk silah atarak sokaklarda
dolaşıyor. Yarın 101 pare top atışı yapılarak zafer resmen kutlanacak ve katedralde şükran ayini
yapılacak"
 
Haber Lord Graville'i de bir Yunanlı kadar sevindirmişti.
 
M. KEMAL PAŞA Karacahisar'da geceledi. Onun ve İsmet Pa-şa'nın cephenin bu kadar yakınında
olduğunu bilmek yaralı ordunun moralini yükseltmiş, sarp arazi de Yunanlıların hızını kesmişti.
 
18 Temmuz sabaha karşı saat 03.00'te, 12. Gruba bağlı birlikler, Seyitgazi'nin kuzeybatısında,
Üçsaray yakınında konmaya geçmiş dolgun bir Yunan alayını yakaladılar ve duman ettiler. Kaçan
askerlerini alay sancağını açarak durdurmaya çalışan komutanın çabası işe yaramadı, alay dağıldı.
Alayı korumak isteyen Yunan süvari tugayı da tutunamadı, o da kayıp vererek geri çekildi.19
 
Ama bu sınırlı başarılar durumu kurtarmaya yetmiyordu. Genel bir başarı kazanmaya imkân
kalmamıştı. Çünkü kaçaklar durmadan artmakta, ordu erimekteydi. Kimileri işgal altında kalan
köylerine kaçıyor, kimileri dağlara dağılıyordu. Bazı azgın kaçak grupları ise, cepheye yollanan
küçük takviye birliklerini geri çeviriyor, komutanları "Niye din kardeşlerimizi kırdırıyorsunuz?' diye
tehdit ediyor,
 
Kütahya - Eskişehir Savaşı J 91
 
silah zoruyla erleri serbest bıraktırıyorlardı. Bir kısmı da çapulculuğa soyunmuştu; köyleri ve ikmal
kollarını yağmalamaktaydılar.20
 
Yunan tümenlerinin batıdan Eskişehir'e yaklaşması üzerine İsmet Paşa resmi dairelerin Eskişehir'den
ayrılıp Mihalıççık'a taşınmasını emretti. Subay aileleri Mihalıççık ve Sivrihisar'a, hastane, uçak
bölüğü ve silah tamirhanesi Ankara'ya çekilecekti.
 
Son tren de geçtikten sonra Eskişehir doğusundaki demiryolu köprüsü uçurulacak, demiryolu da geri
çekildikçe bozulacaktı.
 ESKİŞEHİR'de panik başladı.
 
Başhekim Şemsettin Bey, doktor, hemşire ve hastabakıcıları acele topladı. Hiç dinlenmeden
çalışmışlardı. Ayakta zor duruyorlardı. Başhekim, "Haber kötü.." dedi, "..Eskişehir boşaltılıyor.
Ankara'ya gidiyoruz. Kımıldatılmayacak kadar ağır olanları yazık ki burada bırakacağız. Geri
kalanlar istasyona taşınacak."
 
Genç bir doktor öne çıktı:
 
"Efendim, yola çıkamayacak ağır yaralılarımızla birlikte ben de burada kalmak istiyorum. Hiçbirini
düşmanın şefkatine bırakamayız."
 
Başhekimin gözleri yaşardı:
 
"Sağ ol kardeşim."
 
Güçlükle kendini toparladı:
 
"Gecikiyoruz. Hazırlığa başlayalım."21
 
Eskişehir Havaalanı Komutanı da herkesi toplayıp şu emri vermişti:
 
"Uçaklar, bütün malzeme ve herkes Polatlı'ya gidecek! Haydi beyler, işbaşına!"
 
Polatlı'da yedek bir havaalanı vardı.
 
Silah tamirhanesine gelen bir binbaşı da perişan bir yüzle, subaylara ve ustalara, "Savaş talihi böyle
tecelli etti.." dedi, "..tamirhane Ankara'ya taşınacak. Her şeyi toplayın. Geride bir tek vida bile
bırakılmayacak."
 
"Ne zaman toplanmaya başlayalım?"
 
"Hemen! Şimdi! Derhal!"
 
Silah tamirhanesi adı verilen ve tophane, silahhane, dökümhane, demirhane gibi bölümleri bulunan bu
kuruluşta imalat-ı harbiye subay ve ustalarıyla onların yetiştirdikleri işçiler çalışıyordu. 1920'den
 
192 Şu Çılgın Türkler / Yunan Büyük Taarruzu
 
başlayarak Anadolu'ya geçmişlerdi. Kamaları alınmış toplara, çelik vagon dingillerinden kama
yaparak, tüfekleri onararak, eksik parçalarını bulup buluşturup tamamlayarak orduyu
ferahlatmışlardı.213 Mızıldanmadan çare bulur, yokluğa yenilmez, iş bitirmeye bayılırlardı.
 
Makineleri, aletleri, kullanılabilir her şeyi toplamaya başladılar.
 Büyük demiryolu atölyesi de toplanıyordu. Onarım için atölyede bulunan arızalı lotomotif ve
vagonlar tahrip edilecekti.
 
Şehrin terk edileceğini öğrenir öğrenmez, halk da göç hazırlığına koyuldu. Düşmanın kıyıcılığını
duymuşlardı. Çok geçmeden çoluk çocuk yayalar, köpekler, eşya yüklü eşekler, atlar, at ve öküz
arabaları, Ankara yoluna düştüler. Arabası olmayanların ellerinde, kollarında sepetler, torbalar,
omuzlarında heybeler, bazılarının sırtlarında denkler vardı. Bir kız çocuğu geride bırakmaya
kıyamadığı kuşunu da almıştı yanına. Saka kuşu, küçük kafesinin içinde zıplıyor, sevinç içinde
şakıyordu.
 
Göç kafileleri, gözyaşı gibi ağır ağır akarak, birbiri ardınca uzaklaştılar.
 
1
 
*
 
f
 
I
 
V . Sik
 
■
 
1
 
Bir hastane
 
Kütahya - Eskişehir Sayası 193
 
ARKASINA havaalanının, uçak bölüğünün, hastanelerin ve tamirhanelerin araç ve gereçleriyle dolu
yük vagonları eklenmiş iki lokomotifti katar istim üstündeydi. Gece serinliği basmıştı. İsli gaz
lambalarından perona hüzün dökülüyordu.
 
Hemşire ve hastabakıcıların gözetiminde, ağır yaralılar taşınmaktaydı. Zorlukla yürüyen bir yaralıya
Nesrin yardımcı oldu. Son yaralı da bindirilince, doktorlar da binmek için trene yürüdüler. Halide
Edip Hanım istasyon binasının önünde duran M. Kemal Paşaya baktı. Yenilginin bütün acısı sanki
onda toplanmıştı. Yüzü sapsarıydı. Yanında Hâkimiyet-i Milliye gazetesine savaş izlenimlerini
yazmak için cepheye gelmiş olan Ruşen Eşref Ünaydın ile Salih Omurtak ve Salih Bozok vardı. Şehri
en son terk edecek olan istihkâm subaylarıyla konuşuyordu:
 
"..Üzülmeyin çocuklar. Ordu yaşıyor. Önemli olan bu. Demiryollarını onarılamayacak gibi tahrip
etmeyin. Sonra uğraşmayalım. Çünkü nasıl olsa düşmanı mahvedip bu yoldan geri geleceğiz."
 
Son cümleyi o kadar inançla söylemişti ki ezgin subayların duruşları bile değişti.22 
Uzun katar, gece yarısı hareket etti.
 
İstihkâmcılar son trene selam durdular.
 
Bu sırada sol kanatta Seyitgazi batısında ise kanlı boğuşmalar sürüyor, kuşatılmayı önlemek için 12.
Grup ölesiye direniyordu. Süvari Grubu da bu kanada yetişip savaş düzenine girmişti.
 
Salih Omurtak
 
Salih Bozok
 
Muzaffer Kılıç
 
194 Şu Çılgın Türkler / Yunan Büyük Taarruzu
 
ESKİŞEHİR'in boşaltıldığı çabucak Ankara'da duyulacak, milletvekilleri sabah, öfke ve kaygı içinde
Meclis'e koşacaklardı. Asker kökenli milletvekilleri çekilmenin de bir savaş türü olduğunu
açıklamaya çalışıyorlardı ama kimse dinleyecek halde değildi. O kadar güvendikleri ordu bir bir
şehirleri düşmana bırakarak çekilmekteydi. Her kafadan bir ses çıkıyordu. İttihatçı Hafız Mehmet'in
sesi gürültüyü bastırdı:
 
"İşte apaçık söylüyorum. Enver Paşa gelip de ordunun başına geçmedikçe kurtulamayız!"
 
Bursa Milletvekili Muhittin Baha Pars'ın tepesi attı:
 
"Bırak Allah aşkına. Enver'in maceracı ve tecrübesiz bir asker olduğunu sen de bilirsin ama
İttihatçılık gayretiyle böyle konuşuyorsun. Yenilince kaçtı. Meclisi açtık, orduyu yeniden kurduk.
Şimdi hazıra konmak için mi gelecek?"
 
Hafız Mehmet dilini tutamadı:
 
"Ordu yeniliyor be. Enver Paşa dost bir kuvvetle geri dönse, durumu düzeltse, kötü mü olur?"
 
Enver Paşa'nın toplama bir Bolşevik kuvvetle Anadolu'ya girmek istediği hakkında bir söylenti vardı
ama karanlık günlere özgü söylenti furyası içinde kimse önemsememişti. Bunu Enverci bir İttihatçının
ağzından duymak pek çoğunu ürküttü. Ahmet Muhtar Mol-laoğlu, "Bana bak.." dedi, "aklınızı başınıza
toplayın. Taşıma kanla istiklal savaşı verilmez. Sonra kan yardımının faturasını insanın gözüne
dayarlar."
 
Süreyya Yiğit, Hafız Mehmet'in koluna yapıştı:
 
"Iraklılar ve Suriyeliler İngilizlerle Fransızları kurtarıcı olarak karşılamışlardı. Şimdi bu
kurtarıcılardan kurtulmak için çırpınıyorlar. Bunu sakın unutma!"
 Ankara Milletvekili Atıf Taşpınar Hoca araya girdi:
 
"Beyler! Ankara göçmen ve yaralı dolu. Zavallı Eskişehirliler de buraya gelecektir. O kadar kişiyi
nereye yerleştireceğiz? Kavga edeceğimize bunları konuşalım."
 
Kütahya - Eskişehir Savaşı 195
 
ENVER PAŞA Dr. Nâzım'ı çağırttı.
 
Sovyet yönetimi, Enver Paşa'ya seçkin misafirlerin ağırlandığı, eski Başvekillerden Prens
Gorçakov'un sarayının bir dairesini ayırmıştı. Dairenin bir odasında da yurtdışına kaçmış önde gelen
İttihatçılardan Dr. Nâzım kalıyordu. Dr. Nâzım mükellef salona girince, "Doktor gel.." dedi, "..otur.
önemli bir haberim var.."
 
Dr. Nâzım oturdu. Enver Paşa'nın yüzünde üzüntü ve ümit karışımı bir gerginlik vardı:
 
"Dışişleri Komiserliğinde telsiz-telgraf haberlerini gösterdiler. Yunan ordusu Eskişehir'e de girmiş."
 
Dr. Nâzım heyecanlandı:
 
"Şu halde Ankara'nın sonu geldi."
 
"Evet."
 
"Öyleyse bize de yol göründü."
 
"Evet."
 
"Ruslar emrinize kuvvet vermeyi kabul ettiler mi?"
 
"Bolşevik Müslümanlardan kurulu bir kuvvet için dayatıyorum. Daha bir sonuca varamadık."23
 
Dr. Nâzım ayağa kalktı, iktidar tutkusu tınlayan bir sesle, "Olmaz Paşam.." dedi, "..görüşmeleri bir an
önce sonuçlandırmak gerek. Hemen harekete geçemezsek, fırsatı kaçırabiliriz. Görüşme uzaya-caksa,
Anadolu'daki arkadaşlarımızla yetinelim, kuvvet istemekten vazgeçelim. İktidar kadın gibidir,
bekletmeye gelmez."
 
İNGİLTERE için bu sıralarda iki şehir çok önemliydi: Ankara ve Moskova.
 
İngiliz Haberalma Servisi, Ankara'da örgütlenmeyi henüz başaramamıştı. Sürekli ve doğru bilgi
edinilemiyordu. Türk dostu bir Hindistanlı kimliği ile M. Kemal Paşa'yı öldürmesi için yollanan
Mustafa Sagir'in İngiliz ajanı olduğu Ankara'da çok çabuk anlaşılmış ve yargılanarak 24 Mayısta
idam edilmişti.24 Bu sebeple Ankara'da çok dikkatli olarak örgütlenmeye çalışıyordu. Kurulması için
çalışılan merkeze 'Black Jumbo' kod adı verilmişti. Hazırlıklar sürüyordu.
 Moskova'da ise çok iyi örgütlenmişti. Sürekli bilgi akıyordu oradan. Edinilen bilgiye göre, Moskova,
Enver Paşa'yla birlikte Anadolu'ya sevk etmek üzere 130.000 kişilik bir kuvvet toplamaktaydı. En-
 
196 Şu Çılgın Türkler / Yunan Büyük Taarruzu
 
ver Paşa'yı, Bolşevikliği benimsemeyen M. Kemal'e karşı bugüne kadar bir koz olarak elinde tutan
Moskova, yenilgi üzerine, bu kozu ileri sürmeye karar vermiş görünüyordu.
 
Rattigan'a Moskova'dan alınan bu raporu özetlemeyi bitiren General Harington, "M. Kemal iki ateş
arasında.." dedi, "..batıdan Yunan ordusu yürüyor, doğuda Sovyet birlikleri yürümeye hazırlanıyor."
 
Rattigan huzursuzca kımıldadı:
 
"M. Kemal sorunu bitecek, bu sefer de Enver sorunu başlayacak. Sovyet birlikleri Ankara'ya kaç
günde ulaşabilirler?"
 
"Kurmaylarımın hesabına göre 68 günde." 25
 
Rattigan'ın içi rahatladı:
 
"Yunanlılar onlardan çok önce Ankara'ya varırlar."
 
Harington, "Evet.." dedi, "..kanımca Türk ordusu artık direne-mez." 25a
 
"Desenize Türk sorunu bitiyor."
 
YUNAN 10. Tümeni Eskişehir'i işgal ettikten sonra şehrin doğusuna güvenlik birlikleri sürerek
durmuş, Türk ordusu Eskişehir do-ğusu-Seyitgazi hattına çekilmişti.
 
İsmet Paşa, Yunan ordusundaki bu durgunluktan yararlanarak, son bir hamle ile Eskişehir ve
çevresindeki Yunan birliklerine karşı, toplayabildiği 9 tümenle taarruz etmeye karar verdi.
 
21 Temmuz sabahı Eskişehir savaşı başladı.
 
1. Grubun Eskişehir'in kuzeyinden yapmış olduğu taarruz, böyle bir hareket beklemeyen Yunanlılarda
telaş uyandırdı. 3. Grup karşısındaki Yunan birliklerinde Je kaçma, dağılma belirtileri
gözleniyordu.26 Beklenmedik taarruz Yunan komuta kurulunu panikletti. Türk taarruzunun başarıya
ulaşması ve Eskişehir'in elden çıkması Yunan ordusunun güvenliğini alt üst edebilirdi. Komutanlık ne
yapacağını şaşırmıştı.26a Ama tehlikeyi kavrayan birlikler, Ordu Komutanlığından emir almadan,
direnişe geçtiler, iyi direndiler.
 
Türk cephesinin merkezindeki zayıf bir tümenin bir karşı taarruz önünde gerilemesi cephe hattını
dalgalandırdı, kanatları açık kalan komşu birlikler aynı hizaya gelmek için geri çekilmek zorunda
kaldılar.
 Türk taarruzu yavaşladı, sonra da durakladı.
 
Kütahya - Eskişehir Savaşı 197
 
İSMET PAŞA, kırık bir sesle, "Taarruz çok ümit verici başlamıştı, iyi gelişiyordu" diye söylendi.
Yarbay Naci, "Haklısınız paşam.." dedi, "..ama geliştirmeye artık asker ve silah sayımız yetmiyor.
Silahıyla birlikte kaçanların sayısı, yirmi bini geçmiş durumda."
 
"Ne diyorsun?"
 
Bu, ordunun üçte biriydi. Kaçaklar daha da artacak gibi görünüyordu. Ordu Yunanlılara değil, asker
deyimiyle 'General Kaçkaç'a yenilmekteydi.
 
"Büyük savaşlar görmüş eski askerlerimizi silah altına alabilsey-dik, iyi olacaktı. Yazık ki hükümet
çekingenlik gösterip bu teklifimizi çok geç kabul etti. Çağrıyı duyuramadan savaş başladı. Orduya
katı-lamadılar.27 Tecrübeleriyle genç askerlere çok yararlı olacaklardır."
 
"Umarım hepsi katılır efendim. Tam da harman zamanı ama.."
 
"Katılırlar. Çünkü bu çağrıyı alan gerçek asker bıçağın ordunun kemiğine dayandığını anlar."
 
TÜRK ORDUSU bir basamak daha geri çekilmeyi başarırsa, Yunan ordusu havaya kılıç sallamış
olacaktı. Bunun farkında olan Yunan Komutanlığı, sağ kanadındaki birlikleri, Türk cephesini
Seyitgazi doğrultusunda yararak ordunun çekiliş yolunu kesmek için olanca güçleriyle
saldırtmaktaydı.
 
Albay Halit, gözleri delice parlayarak, küçük odada dolaşa dola-şa, Kurmay Başkanı Binbaşı Ziya
Ekinciye emrini yazdırıyordu:
 
"Yaz! Bulunduğumuz mevzileri re pahasına olursa olsun savunacağız. Her rütbedeki komutandan, I
kliğine hâkim olmasını istiyorum. Korkaklık gösterenleri affetmeyecek ve idam edeceksiniz. Yaz!
Emrimi yerine getirmeyenlere karşı, ben de, makamı ve rütbesi ne olursa olsun silahımı kullanmak
zorundayım." 28
 
Binbaşı Ziyanın duraksadığını görünce parladı:
 
"Ne diyorsam yaz! Vatan elden giderken, merhamet ihanettir. Emri hemen tümenlere ilet. Ben ileri
mevzilere gidiyorum."
 
Binbaşı Ziya komutanı tanımıştı: Ateş hattına kadar sokularak askerin savaş direncini artırmaya
çalışacak, biri korkup da geri çekilirse vuracaktı.29
 
198 Şu Çılgın Türkler / Yunan Büyük Taarruzu
 
GECE Genelkurmay'da M. Kemal ve Fevzi Paşa ile birlikte Dr. Adnan, Y. Kadri, Urfa MilletvekiliAli Saip Ursavaş ve Salih Bozok, cepheden gelecek haberi bekliyorlardı. Yan odada Halide Hanım
İngiliz gazetelerinde çıkan ilginç haber ve yazıları çevirmekteydi. İşini bitirince, o da katıldı.
 
Genişçe odanın havası sigara dumanı ve gerginlik doluydu. Zaman geçmek bilmiyordu.
 
Kapı vuruldu ve sessizce aralandı. Salih Bozok şifre subayının uzattığı telgrafı kapıp koşar adım M.
Kemal Paşa'ya verdi. Paşa telgrafa göz attı, sonra Fevzi Paşa'nın önüne kaydırdı:
 
"Eskişehir savaşını kazanamadık. İsmet Paşa Sakarya'nın doğusuna çekilmek için izin istiyor."
 
Yüzler soldu.
 
Dr. Adnan, "Bunu duyan Meclis ayaklanacaktır" dedi.
 
Ali Saip Bey, "Başta Enverciler" diye ekledi. Ötekiler de tabloyu tamamladılar:
 
"Tavizciler..."
 
"Düzenli ordu karşıtları..."
 
"Saltanatçılar..."
 
"Tutucular..."
 
Dr. Adnan noktayı koydu:
 
"Muhalif, muvafık, herkes. Kıyamet kopacak."
 
Neler olabileceğini hayal eden Ali Saip Bey kaygıyla doğruldu:
 
"Paşam, bana öyle geliyor ki bu zor dönemi bu Meclis'le atlata-mayız."
 
M. Kemal Paşa, "Yanılıyorsun.." dedi, "..bence bu zor dönemi ancak bu Meclis'le, onun sayesinde
atlatabiliriz. Öfkesine, isyanına, her tepkisine katlanacağız."30
 
Çünkü bu Meclis kavgacıydı, sabırsızdı, gevezeydi, genel olarak tutucuydu ama hiç kuşku yok,
yurtsever bir Meclis'ti.
 
TÜRK ORDUSUNUN savaşı bütünüyle keserek geri çekilmeye başladığı haberleri, Kütahya'ya
gelmiş olan Yunan Ordu Karargâhına gece yarısından sonra ulaştı. Türk sol kanadındaki birlikler son
günü de öylesine şiddetle direnmişlerdi ki, Yunan ordusu Türk birliklerinin çekiliş yolunu kesmeyi
başaramamıştı. Türk ordusu bir tek birlik bile
 
Kütahya - Eskişehir Savaşı 199
 kaptırmadan, bütün geri teşkilleri, erzak ambarları, cephanelikleri, seyyar hastaneleri ile bir basamak
daha geri çekilerek yine tehlikeden sıyrılmıştı. Yunanlıların da soluğu kesilmiş, ikmal işleri aksamaya
başlamıştı. Türkleri takip etmek ihtiyatlı Papulas'ı ürküttü.
 
Savaş durdu.
 
Yunan Büyük Taarruzunun 12 gün süren birinci evresi, kesin bir sonuç vermeden sona ermiş, Yunan
ordusu havaya kılıç sallamıştı. 30a
 
Ama kesin zafer bekleyen hükümeti ve Yunan kamuoyunu doyurmak gerekti. General Papulas, öğleden
sonra bir basın toplantısı yaptı. Salona çok sayıdaki muhabirlerin alkışları arasında girdi. Sağına
General Stratigos'u, soluna Kurmay Başkanı Albay Pallis'i alarak oturdu. Arkalarında ordu
karargâhının önde gelen kurmayları yer aldı. Magnezyumlar çakıp sönüyordu.
 
Alkışlar, kutlamalar ve fotoğraf çekimleri sona erince, "Teşekkür ederiz.." diye söze başladı,
"..Afyon ve Kütahya'dan sonra Eskişehir'i de düşürdük. Biraz soluk almayı hak ettik sanıyorum. Bu
zafer uzun ve yoğun bir hazırlığın sonucudur. Kral Hazretlerinin İzmir'e gelmesi ve muzaffer
ordumuzu izlemesi de, gücümüze güç kattı. Türk ordusunu hezimete uğrattık. Yunanlılar için
Elenizm'in beşiği olan Küçük Asya yollan yabancı değildir. Biz Anadolu'yu istila etmiyoruz,
uygarlığa açıyoruz. Yunanistan artık bütün Anadolu'ya yerleşmeye ve Boğazların bekçisi olmaya hak
kazanmıştır. Yunan ordusu bu hak üzerinde ısrar etmeye kararlıdır, hakkını kabul ettirecek kadar da
güçlüdür."
 
Katimerini gazetesinin yazarı Hristos Nicolopulos, "Bir soru sorabilir miyim?" dedi.
 
"Elbette."
 
"Düşman ordusunun son durumu ne? Nerede? Ne yapıyor?"
 
Bu soruyu General Stratigos cevapladı:
 
"Beyler, Kemalist ordudan geriye bir enkaz kalmıştır. Bu enkaz Ankara'ya doğru kaçıyor. Onun yok
olması da gecikmeyecektir. Kısacası Türk ordusu artık askeri bir değer taşımıyor."31
 
Neşeli sesler yükseldi.
 
200 Şu Çılgın Türkler / Yunan Büyük Taarruzu
 
GENELKURMAY BAŞKANI General Dusmanis ise, Türk ordusunu elinden kaçıran Eapulas'a ve
kibirli kurmaylarına ateş püskür-mekteydi:
 
"Kesin sonuçlu bir galibiyet kazanamadığımız için siyasi sorun yine çözülmemiş olarak kaldı. Bunun
sebebi ordu komutanı ile yardımcılarının yetersizlikleri ve yeteneksizlikleridir. Ordumuz bunların
elinde kaldığı sürece her girişim başarısızlıkla sonuçlanacak!" 31a
 Bu zafer gününde, huysuz, kaba generalin sürekli yakınması ve ordu yöneticilerini durmaksızın
aşağılaması yakın çevresini bile rahatsız ediyordu. Oysa her aşamada General Dusmanis haklı
çıkacaktı.
 
LLOYD GEORGE ise çok neşeliydi. Savaş Bakanı L.W. Ewans'a, "Sayın Bakan.." dedi, "..Atina'dan,
İstanbul'dan ya da buradan birini gönderin de şu ilginç savaşı incelesin. Çünkü doğunun geleceğini bu
mücadele belirleyecek.."
 
Hınzırca baktı:
 
"..Kurmaylarınız birkaç hafta önce titreşmekteydiler. M. Kemal'in yenilmez ordusuyla İstanbul'a
yürüyeceğini iddia ediyorlardı. İnsan danışmanlara inanmamak gerektiğini, ancak hayat deneyleriyle
öğreniyor. Yunanlılar haklı çıktı. Çılgın Kemalistler tarihe karıştı.."
 
Lord Curzon'a döndü:
 
"..Yunanlılar artık Sevr Antlaşması'yla yetinemezler. Daha geniş çapta tatmin edilmeleri gerekir. Bu
konuda ne yapabileceğimizi düşünmeye başlayalım." 32
 
FRANKLİN BOUILLON Beyrut'ta kalarak savaşın bitmesini beklemişti. Sonuç, Türk-Fransız
çatışmalarının sona ermesini isteyen Beyrut'taki Fransız diplomat ve askerlerinde hayal kırıklığı
yarattı.
 
Ah inatçı Türkler ah!
 
Uysallık gösterip anlaşmaya yanaşsalardı, güneydeki çatışmalar bitecekti. Bundan yararlanarak
güneyden batıya kuvvet kaydırıp belki de Yunanlıları yenmeleri mümkün olabilirdi. Yenilginin
rüzgârı bugünkü Ankara yönetimini devirirse, görüşmelere kimbilir kimlerle sıfırdan başlamak
zorunda kalacaklardı.
 
Bouillon, "Kendilerine de söylemiştim.." diye homurdandı, "..delice bir kahramanlıkları var. Ama
böyle bir mücadele, hiç ödün veril-
 
Ktttahya - Eskişehir Savaşı 201
 
meden, hele büyük devletlerle çekişilerek, tam bağımsızlık diye inat edilerek, yalnız kahramanlıkla
kazanılabilir mi? Kazanamadılar işte! Yeniden savaşabileceklerini de sanmam. Şaşılacak kadar
yoksullar."
 
ABD ATAŞEMİLİTERİ acele Eskişehir'e gelip Yunan komutanlarıyla görüştü. Yüksek
Komiserliğine çektiği telgrafın özeti şuydu: "Türkler bitmiştir?32*
 
YUNAN başarısı İstanbul Rumlarını sevince boğmuştu. Bo-ğaz'da Yunan bayraklarıyla süslenmiş
motorlar tur atıyor; otomobil dizileri, Beyoğlu, Şişli ve Galata caddelerinden, klaksonlarını çala çala
geçiyordu. 
Sait Molla, zaferi kutlayan bir otomobil dizisinin arasından zorlukla geçerek, Cercle d'Orient adlı
kulübe girdi. İstanbul seçkinlerinin kulübüydü burası. Hanedan damatları, emekli Osmanlı paşaları,
yüksek bürokratlar, nazırlar, bazı lövantenler ve gazeteciler ile havayı koklamak isteyen yabancılar
burada yemek yer, içer, bolca çene çalar, gazete okur, yan masalara kulak verirlerdi.
 
Bir masada acele acele yazısını bitirmeye çalışan Ali Kemal'i görünce sevindi. Hemen yanına oturdu.
Ali Kemal, yazmaya ara verip, "Gördün mü Molla Bey.." dedi, "..korkmaya gerek yokmuş. Bizim
düzme kahramanlar, on günde perişan oldular."
 
"Evet. Çok şükür."
 
"Ankara'ya doğru kaçıyorlarmış. Yunan Yüksek Komiseriyle konuştum, Yunan ordusu, yorulduğundan
değil, artık takibe değecek bir kuvvet kalmadığı için duraklamış. Ordu, biraz dinlendikten sonra
hareket edip bizim kabakçıların yuvası Ankara'ya yürüyecekmiş. O zaman her biri bir yere kaçar, M.
Kemal saklanır, yine biz bize kalırız."
 
Kahkaha attı. Ertesi sabah yayımlanacak olan yazısını çabucak tamamlayıp çağırdığı Rum şef garsona
verdi:
 
"Bunu hemen gazeteye yolla. Bize de kahve ve Yunan konyağı getirsinler."
 
Metaxa nefis bir konyaktı.
 
202 Şu Çılgın Türkler / Yunan Büyük Taarruzu
 
CEPHE KARARGHI geri çekilerek Sarıköy'e gelmişti. Binbaşı Tevfık ve Yüzbaşı Cevdet Kerim,
kerpiç bir evin duvarına yaslanmış, geçip giden yorgun ve sefil askerleri seyrediyorlardı.
 
Yenilgi Tevfık Bey'i iyice yıpratıp kötümser yapmıştı, "Bu iş bitti Cevdet Kerim" dedi.33
 
"Sen üzüntüden ve yorgunluktan böyle konuşuyorsun. Biraz uyusaydın."
 
"Ah bir uyuyabilsem. Uyuyamıyorum ki. Naci Bey benden de beter. O üç gündür uyumuyor. Yemek de
yemiyor. Bu yenilgiyi nasıl içimize sindireceğiz?"
 
Yaşaran gözlerini saklamak için arkasını döndü.
 
Yakup Şevki Paşa
 
Cevat Çobanlı Paşa
 
Ali ihsan Sabis
 
YENİLGİ HABERİ Malta'dakileri de perişan etti. Paşaları sıkıştırdılar: Askeri açıdan bir ümit varmıydı? M. Kemal Paşa bir çıkış yolu bulabilir miydi?
 
Y. Şevki Paşa, Cevat Paşa, Mersinli Cemal Paşa, Ali İhsan Paşa yenilgi sefilliğini ve acısını
yaşamış, gerçekçi askerlerdi. Gönülleri bir mucize istiyordu ama ümit veremediler. Dağılmış bir
orduyu toparlayıp geride yeniden bir cephe kurmak, orduyu hızla takviye etmek, donatmak, yedirmek,
silahlandırmak güçtü, çok güçtü, dürüstçesi imkânsızdı.
 
Kütahya - Eskişehir Savaşı 203
 
Anadolu'nun ne kadar kararlı olduğunu bilen Rauf Bey e bile karamsarlık çökmüştü.
 
En ümitsiz kişi, oynak mizaçlı şair Süleyman Nazif'ti. "Bunca düşmana, felakete, musibete,
talihsizliğe, yoksulluğa karşı bir M. Kemal ne yapabilir?" diye sızlanıyor, cevabını da kendi
veriyordu:
 
"..Hiçbir şey."
 
Bu duyguyla Milli Mücadele aleyhinde yazılar yazıp Ali Kemal'in Peyam-ı Sabah gazetesine
göndermeye başlayacak, bu yüzden bütün sürgünler tarafından boykot edilecek, sürgünlük boyunca
bir başına kalacaktı.33a
 
YUNANİSTAN baştan başa zafer sarhoşuydu. Meydanlar, caddeler taşkın kalabalıklarla dolup
taşıyordu.
 
Yunan propaganda makinesi harekete geçmiş, dünyaya, 'otuz bin Türkün esir alındığı; 'Türk
ordusunun bütün toplarını bırakıp kaçtığı! 'cephede bulunan M. Kemal'in karargâhının bombalandığı,
karargâh subaylarından dördünün öldüğü, yirmisinin yaralandığı' gibi hayal ürünü haberler yayıyor
ve birçok kişiyi inandırıyordu. M. Kemal'in esir edildiği haberi bile uçurulmuş, İzmirli Rumlar, bu
haberi gerçek sanarak coşkunca kutlamışlardı.33b
 
Ordu kurmaylarının Ankara'ya yürüme hevesi, bazı üst komutanların uykusunu kaçırıyordu. General
Vlahapulos'un yerine İkinci Kolordu Komutanlığına atanan General Andreas bunlardan biriydi.
 
Birinci Kolordu Komutanı Kondulis'in de kendisi gibi düşündüğünü öğrenince General Papulas'ı
ziyaret etti, atanması dolayısıyla teşekkür ettikten sonra, "Günlerdir Türkler bozguna uğradı diye
zafer törenleri yapıyoruz.." dedi, "..amacımız Türk ordusunu yok etmekti. Ama yok olmadı, mütareke
istemedi, pes etmedi. Hiçbir birliğini kaptırmadan geri çekilmeyi başardı. Ne ciddi esir alabildik, ne
de iddia edildiği gibi ganimet. Şimdi kendi seçtiği yerde savaşmak için bizi bekliyor. Yürürsek ikmal
merkezlerimizden çok uzaklaşacağız. Bunun birçok tehlikesi var. Buna rağmen Ankara'ya
yürüyeceğimiz söyleniyor." 33c
 
Papulas bıyığını sıvazladı:
 
"Size güvenirim, onun için açık konuşacağım. Evet, Ankara'ya yürüme konusu tartışılıyor. Merak
etmeyin, ordunun bir macera- 
204 Şu Çılgın Türkler / Yunan Büyük Taarruzu
 
ya sürüklenmesine izin vermem. Hükümet ısrar ederse, çekileceğim." 33d
 
Andreas emrine verilen Süvari Tugayındaki atların yaşlılığından yakınacaktı ama komutan çok yorgun
görünüyordu. Bu konuyu açmaktan caydı.
 
Papulas gerçekten yorgundu. Bu seferin yapılmasını isteyenlerin çokluğu generali uyutmuyordu. Kimi
askerlik bakımından gereklilik olduğuna inanarak, kimi kabaran hırsına kapılarak, gücünü yitirmiş
Türk ordusunu bütünüyle bitirmek istiyordu. Hükümet de İngilizlerin dolaylı teşvikiyle Ankara
seferine yatkın görünmekteydi.
 
Yunanlılar durmak ile yürümek arasında bocalıyordu.
 
TÜRKLER de bocalıyordu. Morali bozulanlar, ordunun yeniden toparlanabileceğine inanamayanlar,
yılgınlar, soluğu kesilenler de vardı, Kuva-yı Milliyeciler gibi azmini ve iyimserliğini hiç
kaybetmeyenler de.
 
Akşam gazetesinin kapkara manşeti yurtseverleri titretmişti:
 
"Git vatan Kabe'de siyaha hürün"
 
Saraya gazeteler ise bayram ediyorlardı.
 
Bu karışık ortam, gafilleri ve hainleri harekete geçirdi:
 
Yunan askerleri köyleri yakıp Türk kadınlarının ırzına geçerken, Kütahya Belediye Başkanı Hüseyin
Hüsnü, General Papulas'ı ziyaret ederek başarısını kutladı, 'Kütahya'yı milliyetçilerden kurtardığı
için' teşekkür etti.34
 
Gerici Konya isyanının elebaşılarından Delibaş Mehmet İzmir'de ortaya çıktı, sık sık Yunan Ordu
Karargâhını ziyaret etmeye başladı. Yeni bir pisliğe daha bulaşacağı anlaşılıyordu, 3S
 
Milli ordunun yenilmesine sevinen saraya bağlı din adamları ve siyasetçiler, Yunanlılarla elbirliği
yaparak Milli Mücadele'yi bütünüyle söndürmeyi amaçlayan Anadolu Cemiyeti adlı gizli bir örgüt
kurmak için hazırlığa giriştiler. Başlarında Vahidettin'in beş kez Şeyhülislamlığa getirdiği İngiliz
işbirlikçisi Mustafa Sabri Efendi vardı. 36
 
Bu yenilgi Hariciye Nazırı A. İzzet Paşa'yı da ümitlendirdi. İşgalci diplomatlara, 'Kemalist ordunun
ve Millet Meclisi'nin yüzde altmış beşinin desteğini garanti edebileceğini' bildirdi.37 Yani milli
ordunun ve Meclis çoğunluğunun M. Kemal'e karşı ayaklanmaya ve İngiliz uy-
 
Kütahya - Eskişehir Savaşı 205
 duşu İstanbul hükümetinin yanında yer almaya hazır olduğunu müjdeliyordu.
 
Ankara gerçekten tarih sahnesinden silinmek üzere miydi, yoksa Türkler bir yeniden doğuşun eşiğinde
miydiler?
 
Zaman gösterecekti.
 
206 Şu Çügın Türkler / Yunan Büyük Taarruzu
 
Üçüncü Bölüm Sakarya Savaşı'na Hazırlık
 
25 Temmuz 1921 - 13 Ağustos 1921
 
PORSUK IRMAĞI'nın kuzey kıyısındaki patikada kırk kadar askerden oluşan bir birlik, düzensiz bir
şekilde yürümekteydi. Hepsi dökülüyordu. Birkaçı çıplak ayaktı. Bazıları ayaklarına çuval, çaput
sarmıştı. Yaralılar yardımla yürüyorlardı.
 
Cephe yarılınca o kızılca kargaşalık içinde taburlarından ayrı düşmüş, ormanda kaybolmuş,
dövüşmüş, alayı aramak için vakit kaybetmiş, ordunun gerisinde kalmışlardı. Belki daha güvenlidir
diye Porsuk'un kuzeyine geçerek, orduya yetişmeye çalışıyorlardı.
 
Asker kaçaklarını arayan bir süvari müfrezesi birdenbire tepeden aşağı inerek çevrelerini sardı.
Müfrezenin komutanı, yüzü yaralı bir yüzbaşıydı. Ömer Çavuş öne çıkıp selam verdi. Yüzbaşı eli
tabancasında, çavuşa ve birliğe göz attı. Kaçağa ve bozguncuya benzemiyordu bunlar:
 
"Hangi birliktensiniz?"
 
"4. Tümen, 55. Alay, 3. Tabur, 1. Bölükteniz komutanım!"
 
"Bölüğün geri kalanı nerde?"
 
"Bölükten geri kalan budur."
 
Sakarya Savaşı'na Hazırlık 207
 
"Nereye gidiyorsunuz?"
 
"Duyduk ki ordu Sakarya ötesine çekiliyormuş. Biz de oraya gidiyoruz. Alayımızı orada arar
buluruz."
 
Yüzbaşı sevindi. Bunlar silahlarının şerefini sonuna kadar korumaya kararlı sahici askerlerdi. Sesi
yumuşadı:
 
"Şu tepenin ardında, suyu bol bir küçük köy var. Orada dinlenin. Sonra durmadan doğuya yürüyüp
Sakarya'yı aşın. Ama birliğini köye bu haliyle sokma. Halkı üzmeyin. Anladin mı?" 
Çavuş anlamıştı:
 
"Evet komutanım! Köye sanki belimiz kırılmamış gibi gireceğiz. Başüstüne!"
 
Yüzbaşı hüzünle gülümseyerek atının başını çevirdi. Kaçak ve bozguncu avlamak için dört nala
uzaklaştılar. Müfreze uzaklaşana kadar selam duran çavuş, elini indirip birliğe döndü:
 
"Duydunuz. Halka teftiş vereceğiz. Ona göre. Sıraya gir! Çabuk, çabuk, çabuk! Hazır ol! Arş!"
 
Ayaklarını sürüyerek yürümeye başladılar.
 
"Bu ne biçim yürüyüş len? Başınızı kaldırın. Canlı yürüyün. Haydi hep beraber."
 
Kalan son gücüyle marşa başladı:
 
Annem beni yetiştirdi
 
Bu ellere yolladı
 
Al sancağı teslim etti
 
Allaha ısmarladı...
 
Marşa önce Hamza Onbaşı'yla birkaç er mırıldanarak katılmıştı. Çavuş azarlayınca katılanlar arttı,
giderek hepsi katıldı. Marş ilaç gibi geldi. Yürüyüş canlandı, düzene girdi, başlar dikildi, sesler
yükseldi. Çınarlı Köyü'ne, sefil görünüşlerine hiÇ uymayan bir çalım içinde girdiler.
 
Bütün kapılar kapalı, pencerelerin tahta kepenkleri örtülüydü. Görünürde kimse yoktu. Elinde domuz
fişeği sürülmüş av tüfeği, köy odasının aralık kapısından gelenleri gözleyen Gazi Çavuş, hluhtar ile
iki yaşlıca köylüye, "Korkmayın." dedi, "..bunlar çapulcu da değil, kaçak da."
 
"Emin misin?"
 
"Bunlar Ezrail'le güreş tutmuş babayiğitler."
 
Tüfeği bırakıp dışarı koştu:
 
208 Şu Çılgın Türkler / Yunan Büyük Taarruzu
 
\
 
\
 
\ 
\
 
"Hoş geldiniz kardeşler! Gazanız mübarek olsun. Hey millet! Su getirin! Sofra açın! Kemal'in
askerleri bunlar!"
 
Kadınlar, kızlar, çocuklar, ellerinde testiler, bakraçlar, çanaklarla evlerden çıktılar. Sofralar açıldı.
Karpuzlar kesildi. Asker iki gündür uyumamıştı. Karnı doyanlar ağaçların altına, duvar diplerine
uzanıp uyudular.
 
Ömer Çavuş, Hamza Onbaşı, Gazi Çavuş, muhtar ve yaşlı erkekler biraraya gelip diz üstü çöktüler.
Sigaralar sarıldı. Ömer Çavuş savaşı hikâye etti, "Düşman da iyi dövüştü.." dedi, "..o da yoruldu.
Dinlenince yine yürüyüp peşimizden gelecektir. Çünkü bizi bitiremedi."
 
Muhtarın sakalı titredi:
 
"öyleyse bizi de ezip geçecektir."
 
"Elbette. Söylemesi benden. Köyleri önce soyuyor, sonra yakıyorlar."
 
Gazi Çavuş muhtarın gözünün içine baktı:
 
"Herkes oğullarını ırmak gibi cepheye akıtsaydı, bu duruma düşmezdik."
 
Muhtar kızdı, "O lafın sırası geçti." dedi, "..şimdi ne edeceğiz, onu söyle sen!"
 
"Ne edeceğiz, siz gelinleri, kızları, taze anaları, çocukları, gitmek isteyen erkekleri göç yoluna
vuracaksınız. Ben de delikanlıları götürüp usulünce askere yazdıracağım. Savaş bitince kavuşuruz."
 
Muhtarın başı önüne düştü. Bu toprak kaç yüzyıl yıldır işgal görmemişti. İşgal üstüne masal bile
dinlememişlerdi. Ama neler olabileceğini kestirebiliyordu. Bir zamanlar Rus savaşına katılmış,
savaşın çirkin yüzünü tanımıştı. Başını zorlukla kaldırdı:
 
"Pekâlâ Gazi Çavuş, öyle edelim."
 
BÜYÜK MİLLET MECLİSİ, hükümetin isteği üzerine gizli oturuma geçmişti. Tutanak kâtipleri ve
dinleyiciler salonu boşalttılar. Kâtiplerin yerini hızlı yazan milletvekilleri aldı. Fevzi Paşa kürsüye
geldi. Tıraşı uzamış, uykusuz ve yorgundu. Bozguncuların ortaya çıkması olasılığının belirdiğini
söyleyerek, Konya ve Kastamonu bölgelerinde iki İstiklal Mahkemesinin kurulup ordunun sağ ve sol
kanatlarının güven altına alınmasına gerek gördüklerini belirttikten sonra asıl konuya girdi:
 
Sakarya Savaşı'na Hazırlık 209
 
Durak Sakarya
 Diyap Ağa Mustafa Kemal Paşa ile birlikte
 
"Düşmanı Ankara batısında, Sakarya mevzilerinde karşılamaya hazırlanıyoruz. Fakat biz Ankara'da
kaldıkça, ordu, daima Ankara'yı korumak zorunluğunu duyacak ve serbestçe savaşamayacaktır.
Bakanlar Kurulu, orduyu manevralarında serbest bırakmak için hükümet merkezimizin Kayseri'ye
naklini uygun görmektedir."
 
Bir şaşkınlık sessizliğinden sonra Meclis patladı:
 
"Hayırr! Aslaaa! Olmaz öyle şey!!!"
 
Çoğu ayağa kalkmıştı. Bazıları sıraları yumrukluyordu. Fevzi Paşa konuşmasını gürültüler arasında
sürdürerek sözünü zorlukla tamamlayabildi:
 
"Bu iki hususun görüşülerek karara bağlanmasını rica ediyorum."
 
Kürsüden indi. Erzurum Milletvekili Durak Bey (Sakarya) kürsüye yürürken bağırdı:
 
"Söz istiyorum!"
 
Oturumu yöneten Dr. Adnan Bey'in cevabını beklemeden kürsüye çıktı:
 
"Efendiler! Biz bu davaya başladığımız gün, elimizde ne böyle bir ordu vardı, ne bu kadar silah.
Bugün eskiye nispetle çok kuvvetliyiz. Bu sebeple Bakanlar Kurulu'nun önerisini reddediyorum."
 
Alkışlar yükseldi.
 
"..Halk gidebilir. Ailelerimiz gidebilir. Memurlar gidebilir. Herkes gidebilir.."
 
Cebinden silahını çıkarıp kürsünün üstüne koydu:
 
210 Şu Çılgın Türkler / Yunan Büyttk Taarruzu
 
"..Ama biz, elimizde silah, burada öleceğiz. Hiçbirimiz şehitlerimizden daha büyük değiliz."
 
Meclis ayağa fırlayıp Durak Bey'i alkışlamaya başladı. Bakanlar Kurulu'nun önerisini her reddeden
yoğun alkışla destekleniyordu. Ama birkaç milletvekilinin telaşa kapıldığı da gözleniyordu. Son
olarak beklenilmez bir şey oldu, o güne kadar hiç söz alıp konuşmamış olan Tunceli Milletvekili
Diyap Ağa'nın elini kaldırdığı görüldü. Dr. Adnan Bey inanamadı, sordu:
 
"Söz mü istiyorsunuz Diyap Ağa?"
 
"Heya."
 
"Buyrun." 
Meclis sustu. Sakalı göğsüne inen Diyap Ağa ağır ağır kürsüye geldi. Gözlerini kısarak Meclis'i
süzdü, "Lafım kısadır.." dedi, "..biz buraya kaçmaya mı geldik, yoksa kavga ederek ölmeye mi?"
 
Kürsüden indi.
 
Meclis alkıştan yıkılacaktı.1
 
Milletvekillerinin isteği üzerine Samsun Mahkemesi de eklenerek, üç yeni İstiklal Mahkemesinin
kurulması oybirliği ile kararlaştırıldı. Bu mahkemelere ilerde Yozgat İstiklal Mahkemesi de
katılacaktır. Hükümet arşivlerinin Kayseri'ye taşınması kabul edildi.
 
Seçilecek bir kurul Sakarya doğusuna çekilen orduya Meclis'in selamını götürmek için cepheye
gidecekti.
 
SAKARYA'NIN BATISINDA, ordunun çekilişini korumak ve Yunan ordusunu gözlemek için
kuzeyde, Mihalıççık çevresinde iki tümeni olan 1. Grup; güneyde, Emirdağ'da Süvari Grubu, ikisi
arasında birkaç yerde de süvari ve piyade alayları bırakılmıştı. Mürettep Kolordu Kocaeli'nde,
Mürettep Tümen Afyon'un doğusundaydı.
 
Batı Cephesi birlikleri, silah ve ağırlıklarıyla birlikte, Beylik Köprü ve Kavuncu Köprüsü'nden
Sakarya'nın doğusuna geçmeye başladılar.
 
Bitkin subaylar ve erler, başlan önlerinde yürüyor, ağır toplara koşulmuş kadanaların boyunlarından
kan sızıyor, demir cephane arabalarını çeken katırların ağzından kızıl köpükler dökülüyordu. Aç
akbabalar, kan ve çürük et kokan yaralı kafilelerinin üzerinde dönüp durmaktaydı.
 
Sakarya Savaşı'na Hazırlık 211
 
Yunan işgal bölgesi ve Türk ordusunun Sakarya batısında bıraktığı artçı birlikler.
 
Beylikahır, Sarıkoy ve Sivrihisar'da birer alay, Mihaliççık'tai. Grup, Emirdağ çevresinde Süvari
Grubu vardır.
 
Sakarya kıyısında kısa bir mola verildi. Asker o mübarek suda elini yüzünü yıkayıp serinleyince,
tümenler kendilerine ayrılmış yerlere gidip yerleşmek için yeniden yürüyüşe geçtiler.
 
Askerleri sefil göçmenler izledi.
 
Sivrihisar'ın neredeyse tümü Ankara'ya göçecekti.
 
RUMLARIN kalabalık ve cıvık sevinç gösterileri İstanbullu Türkleri kahretmekteydi.
 
Ankara, bütün gizli örgütlere ve gruplara tepki göstermemelerini, üyelerinin olay çıkarmamalarını
sağlamalarını, gizlilik içinde asıl görevlerini sürdürmelerini emretmişti. Bu yüzden millici subaylarbu sahneleri, öfkelerini içlerine akıtarak görmemeye çalışıyorlardı. Bir gün nasıl olsa bütün bu
rezillikler bitecekti. Buna inanıyor, inanmayanlara da düşman oluyorlardı.
 
Esnaflar da iş yerlerine zarar verecekleri korkusuyla sessiz kaldılar. Bu taşkın kalabalık kimi kez çok
densiz oluyordu. Bazı gençler tepki gösterdiler ama gösterileri durdurmayı başaramadılar.
 
Sayıları yetersiz, kavga deneyleri azdı.
 
212 Şu Çılgın Türkler / Yunan Büyük Taarruzu
 
ÇİÇERİN, Ali Fuat Paşa'yı dikkatte süzerek, "Ordunuz savaşı kaybetmiş görünüyor" dedi.
 
"Haber alamadığım için kesin bir şey söyleyemem. Ama stratejimizi biliyorum. Ordu gerideki yeni
bir hatta çekilerek savaşı mutlaka sürdürecektir."
 
"Bir Sovyet birliğinin fiili yardımda bulunmasını düşünmez misiniz?"
 
Ali Fuat Paşa bu konunun açılmasını bekliyordu, görüşmeyi bunun için istemişti. Bu soruyu kuşkuya
yer vermeyen bir kesinlik ve açıklıkla cevapladı:
 
"Hayır Sayın Komiser. Çünkü bu bizim öz mücadelemiz. Yalnız emperyalizmle değil, hain İstanbul
yönetimi ve onun uzantılarıyla da mücadele ediyoruz."
 
Bakıştılar. Çiçerin, "Peki.." dedi, "..hiç olmazsa Enver Paşa'nın, Müslüman bir kuvvetle Anadolu'nun
yardımına koşması, bu sıkışık döneminizde yararlı olmaz mı?"
 
"Tersine, olağanüstü zararlı olur. Bölünürüz. Anadolu'da M. Kemal Paşa, büyük bir çabayla, milli
bir cephe kurdu. Bu cephe parçalanırsa, bizi lokma lokma yutarlar. Enver Paşa birlik toplamak
isteyebilir ama Moskova'nın buna izin vermeyeceğini kuvvetle tahmin ediyorum. Çünkü bu Moskova-
Ankara arasındaki dostluk antlaşmasına kesinlikle aykırı düşecektir."
 
Çiçerin diretti:
 
"Ama aldığımız haberlere göre Yunanlılar, Boğazların bekçiliğine talip olmuşlar. Bu ucuz bekçiliği
İngilizler destekleyebilir. Böylece bizi de boğmuş olurlar. Yunanlılar Ankara'ya yürür ve kesin bir
başarı kazanırlarsa.."
 
Ali Fuat Paşa itiraz etti:
 
"Kazanamazlar!"
 
Çiçerin, nazik olmak için kendini zorlayarak, "Ama gelen haberler hiç de ümit verici değil" dedi.
 
"Güvenimin basit ama güçlü dayanaklarını açıklamama izin veriniz. Ankara-îstanbul arasındaki gizli
telgraf haberleşmesini sağlayan telgrafçıların parolası, 'zafer'dir. Askeri gereçler, İstanbul'danİnebolu'daki askeri birime, gizlice ticari eşya gibi sevk edilir. Bu gereç-
 
Sakarya Savaşı'na Hazırlık 213
 
lerin teslim edileceği kapalı adres şöyledir: Zafer Ticarethanesi-İne-bolu. Kağnıcı kadınlar yolda
doğum yaparlarsa, çocuğa 'Zafer' adını koyarlar. Zafere böylesine inanmış ve bağlanmış bir halkı
yenmek mümkün müdür?" 2
 
OYSA Albay Sariyanis'e göre, Türkleri yenmek yalnız mümkün değil, kolaydı da. Ama böyle
düşünmeyenler de vardı. Bunların başında General Papulas geliyordu.
 
Ankara seferinin planını yine Albay Sariyanis hazırlamıştı. Planına güveuiyordu. General Papulas'ı
ikna etmek için sabah toplanan komuta kurulunda söz istedi. Konuşmasına, "İki yıldır Ankara'yı ele
geçirmenin şartlarını, mesafe ve yolları inceliyorum. Türkleri ezme-dikçe ya da Kızılırmak'ın ötesine
atmadıkça, ne Batı Anadolu'yu koruyabiliriz, ne İstanbul'u alabiliriz" diye başladı, plan hakkında
ayrıntılı bilgi sundu ve açıklamasını şöyle bitirdi:
 
"Bu akın, askeri bir gezinti olacak. Ankara'yı kolayca ele geçireceğimize eminim." 2a
 
Papulas basit ama deneyli bir askerdi. Orduyu bekleyen tehlikeyi seziyordu. Ümitle ordunun İkmal
Şubesi Müdürü Yarbay Yorgos Spridonos'a baktı. Bu yarbayın çalışkanlığına ve dürüstlüğüne
güvenirdi. Spridonos, beklediği gibi konuştu:
 
"Ben emin değilim."
 
Sariyanis'ten önce Kurmay Başkanı Albay Pallis sinirlendi:
 
"Neden?"
 
"Çünkü Türkler çekilirken, yararlanabileceğimiz bütün demiryollarını bozdular. İkmal merkezimizi
Eskişehir'e almak, ikmal sistemimizi tersine çevirmek zorundayız. Bunun için de her çeşit malzeme,
bundan böyle, deniz yoluyla İzmir'den Bandırma'ya, dar demiryoluyla Bandırma'dan Bursa'ya,
karayoluyla Bursa'dan Karaköy istasyonuna, demiryoluyla Karaköy'den Eskişehir'e taşınacak,
Eskişehir'den de her gün ordunun ihtiyacı olan tonlarca malzeme kara yoluyla Sakarya bölgesine
ulaştırılacak.21" Bu kadar karışık ve zor bir ikmal sistemi düzenli işleyebilir mi? Bir yerde mutlaka
tıkanır. Bu yolların güvenliğini sağlamak için de pek çok askere gerek var. Açık söylüyorum, bu
sistemle ve bu şartlar içinde büyük bir sefer ordusunun
 
214 Şu Çılgın Türkler / Yunan Büyük Taarruzu
 
ihtiyaçlarını düzenli, yeterli ve güvenli şekilde karşılamak mümkün değildir. Ben karşılayamam."
 
Sariyanis öfkeyle baktı:
 
"Karşılarsın. Emrinde binden fazla kamyon, binlerce araba ve deve var." 
"Sen mesafeleri ve yollan iki yıldır incelediğini söyledin. Ben yeni inceledim ve şu kanıya vardım:
Eğer bu yürüyüş gerçekleşirse, ordumuzun yenilmesi kaçınılmazdır." 3
 
Ankara seferini candan destekleyen General Stratigos bu uğursuz yargıya çok içerlemişti, Papulas'ı,
"Böyle konuşmaya izin vermeyin!" diye uyardı.
 
Spridonos ayağa kalktı:
 
"Komutanım! Anlaşılıyor ki ikmal merkezimizden 200-250 km. uzaklaşacak olan ordunun ulaşım ve
ikmal işinin başarılabileceği düşünülüyor. Yerimi, bunu başaracak olan arkadaşa terk etmeye
hazırım, orduda vereceğiniz her göreve razıyım." 4
 
Papulas, "Otur Yorgo" dedi, kurula döndü:
 
"Ben de en az bu arkadaşım kadar kaygılıyım ve sonuçtan kuşku duyuyorum."
 
General Stratigos, "Neden ama." diye bağırdı, "..Türk ordusunun kısa zamanda yeniden
toparlanmasına imkân yok. Haberalma Şubesinin elinde buna aykırı bir bilgi mi var?"
 
Ordu Haberalma Şubesi Müdürü Yüzbaşı Karassos, "Hayır efendim." dedi, "..aldığım son bilgilere
göre, Türkler Ankara'dan kaçmaya başlamışlar. Parlamentoyu da daha doğudaki bir şehre
taşıyorlarmış."
 
Stratigos, ağzı gizli bir gülüşle kıvrılarak yüzüne bakınca Papulas, "Ama güneydeki kolorduyu da
Akşehir'e taşımaya başladılar!" diye bağırdı.
 
Kurmay Başkanı Albay Pallis, Papulas'ı yatıştırmak için araya girmek zorunluğunu duydu:
 
"Komutanım, izin verirseniz, Yarbay Spridonos ile görüşerek durumu yeniden değerlendirelim.
Sonucu arz ederiz."
 
"Tamam. Toplantı bitmiştir."
 
Öfkeyle odadan çıktı.
 
Sakarya Savaşı'na Hazırlık 215
 
General Stratigos, kurmay kurulundaki anlaşmazlığı hemen Başbakan Gunaris'e yetiştirecek, Gunaris
Kütahya'ya gelip ilgililerle yüz yüze konuşmak için o gün İzmir'e hareket edecekti.
 
POLATLI'ya çekilen cephe karargâhı, istasyon ile çevresindeki tek katlı birkaç Tatar evine, karanlık
bir hana ve çadırlara yerleşmişti. Orduyu doyurmak, bakıma almak, yeniden düzenlemek için hiç
durmadan çalışmak gerekiyordu.
 M. Kemal Paşa İsmet Paşa ile konuşmak için Polatlı'ya geldi. İsmet Paşa'nın küçük odasında durumu
gözden geçirdiler.
 
Sonuç belli olmuştu. Ordu, 1.643 şehit, 4.981 yaralı ve 374 esir vermiş, 18 top, 47 ağır, 34 hafif
makineli tüfek kaybetmişti.5 Elde yalnız 28.825 tüfek kalmıştı.53
 
Gerçek buydu.
 
"Kaçak sayısı?"
 
"Tam sayı belli oldu. Şaşırmaya hazır ol: 30.809."
 
"Neee?"
 
"Üstelik bunların 30.122'si de tüfeği ile kaçmış. O yüzden elimizde az tüfek kaldı." 6
 
"Ordunun yarısı bu!" 7
 
"Ne yazık ki evet."
 
M. Kemal isyanla ayağa kalktı:
 
"Anadolu'yu yüzlerce yıl, yalnız canına ve malına ihtiyacın olduğu zaman hatırlarsan, bunun dışında
kaderine terk ve cehalete teslim edersen, sonuç tabii böyle olur. İnsanlarımızı okutmamış,
bilinçlendirmemiş, kafalarını ve yüreklerini milli bir terbiyeden geçirmemişiz ki. Cami okullarında
ve medreselerde, ne tarih, coğrafya dersi verilir, ne de vatan, millet nedir öğretilir. Bu yüzden iki
yıldan beri düşman kadar, cahil, gafil ve hainlerle de uğraşıyoruz. Komutanlar bu sefer çok dikkatli
olsunlar, bozgunculara fırsat verilmesin."
 
"Başüstüne."
 
Savaştan sonra, bu talihsiz millet için yapılması gereken çok iş vardı. Milleti yüzlerce yıllık uykudan
uyandırmak gerekiyordu.
 
Bir süre susarak istasyonu seyrettiler. Askerler yük vagonlarını boşaltıyorlardı. Ayakları çıplak,
üstleri perişandı. İstasyonun bir köşesinde de, genç kızlar, kadınlar, çocuklar ve yaşlı erkeklerden
oluşan
 
216 Şu Çılgın Türkler / Yunan Büyük Taarruzu
 
bir kalabalık beklemekteydi. Ellerinde kazma-kürek, yiyecek çıkınları ve su testileri, sırtlarında
yorganlar vardı. Bir onbaşı bu rengârenk kalabalığı harekete geçirdi. Sakarya yönüne doğru yürümeye
başladılar.
 
İsmet Paşa, "Mevzileri bir an önce hazırlamak için çevre halkından yardım istedik.." diye bilgi verdi,"..kazmasını, küreğini ve çocuğunu alan geldi. İşçi taburları kurduk. Tarlada çalışır gibi canla başla
siper kazıyor, yol açıyor, yorgun orduya yardım ediyorlar. Gördüğün gibi çoğu da kadın.
Kadınlarımızın hakkını nasıl ödeyeceğiz, bilmem."
 
M. Kemal Paşa, yüreğinden gelen bir sesle, "ödeyeceğiz İsmet." dedi, "..ödemek zorundayız."
 
MİHALIÇÇIK'a çekilen resmi birimler ile asker aileleri, belirlenen bir sırayla yola çıkıp Sakarya
doğusuna geçerek Kızılcahamam'a gitmekteydiler. Mihalıççık Askerlik Şubesi de toplanıyordu. Gazi
Çavuş, torbalarını sırtlamış dokuz delikanlı ile çıkageldi. Oğlu Ali de delikanlıların arasındaydı.
Şube Başkanı Çolak Yüzbaşı eşya toplanmasını durdurdu. Filistin'de dirseğinden yaralandığı için geri
hizmete alınmıştı. Sırasında dokuz erin ne kadar işe yaradığını iyi bilirdi. Bekletmeden gerekli
işlemleri başlattı. Sonra da önünde birikmiş evrak yığınına eğildi. Eldeki işleri bitirmesi gerekti.
Çünkü birkaç gün sonra da şube yola çıkacaktı. Gazi Çavuş esas duruşta, "Yüzbaşım bir şey sorabilir
miyim?" dedi.
 
"Sor."
 
"Duydum ki Kemal Paşa eski askerleri de silah altına çağırmış. Doğru mudur?"
 
"Evet, doğru."
 
"Paşa'yı Çanakkale'den bilirim. Zorda olmasa çağırmazdı. Biz sıramızı savmıştık. On yıl dövüştüm.
Çavuş oldum. Üç kere yaralandım. Esir düştüm. Geri gelebildim. Demek ki koca Allah beni ordunun
bu zor günü için esirgemiş. Orduya katılmak için ne yapmalıyım?" 
Yüzbaşı saygıyla başını kaldırdı. Baktı. Zaferin tadını, yenilginin acısını tatmış gerçek bir askerdi bu.
 
"Otur. Bir çay içelim hele."
 
Sakarya Savaşı'na Hazırlık 217
 
Çavuş oturdu:
 
"Sağ ol."
 
"Kaç yaşındasın?"
 
"Otuz iki."
 
"Yanında bir belge var mı?"
 
"Kafa kâğıdım bile o kıyamette kaybolup gitti yüzbaşım. Bir canımı kurtarabildim."
 
Yüzbaşı anlayışla gülümsedi:
 
"Zarar yok. Evinle helalleştin mi?"
 
"Evet."
 
"Tamam. Seni ve çocukları, 1. Gruba yollayacağım. Grup karargâhı burada. Bir piyade, bir de süvari
tümeni var. Sizi 1. Piyade Tü-meni'ne verirler. Komutanı Abdurrahman Nafiz Bey. Çok disiplinli bir
tümendir. Top, tüfek sesi duymamış yeni askerlere senin gibi tecrübeli çavuşların çok yararı olur."
 
Posta eri kurutulmuş otlardan yapılma uyduruk çayı getirdi.
 
FEVZİ PAŞA da, Ankara'da kurmaylarla durumu değerlendiriyordu. Ordu, düşmanla arayı 200 km.
açarak, yeni bir savaşa hazırlanmak için gereken zamanı kazanmıştı.
 
Yunan ordusu da yıprandığı için çekilen orduyu izleyemeyip durmuştu. Yürüyüşe geçebilmek için
ciddi hazırlık yapması gerekti. Bu süre yirmi gün olarak hesaplanıyordu.
 
Bu zamanı çok iyi değerlendirmek, vurgun yemiş ordunun silah ve savaşçı asker sayısını çoğaltmak,
ikmal örgütünü yeniden düzenlemek gerekti.
 
Sakarya doğusuna çekilen orduda ancak 30.000 savaşçı (tüfekli er) kalmıştı. Gerisi, istihkâm,
muhabere, ulaştırma, sağlık, bando, ekmekçi takımı gibi sınıfların ve destek hizmet birimlerinin çoğu
silahsız erleriydi.
 
Merkez Ordusu'ndan bir tümen oluşturması ve yollaması istenmişti. Eğitim merkezlerinde de beş binkadar asker vardı.
 
"Kalan açığı yeni askerlerle dolduracağız."
 
Yüzbaşı Nuri Berköz, "Evet ama Paşam.." dedi, "..bitkin halk yenilmiş bir orduya yeniden destek
verir mi? Üstelik zaman çok dar, ancak yakın illerden asker toplayabiliriz. Bu kesimin askerlik yaşına
 
218 Şu Çılgın Türkler / Yunan Büyük Taarruzu
 
girmiş nüfusu, ihtiyacı karşılar mı? Yeter sayıda asker geldi diyelim, acemileri 10-15 günde eğitip
savaşa hazırlamak mümkün müdür? Bu kadar kısa süre içinde acemi bir asker ne öğrenebilir ki?"
 
Sorun bu kadar değildi elbette.
 
Mesela bütün telsizler kurtarılmıştı ama çekiliş sırasında çoğu arızalanmıştı. Elde yedek parça yoktu.
Mesela tüm süvarilerin elinde sadece yüz on sekiz kılıç vardı.7a Bu yüzden süvariler genellikle
piyade savaşı yapıyor, erler atlı hücuma mızrak diye uçları sivriltilmiş uzun sopalarla kalkıyorlardı.
Mesela 75 mm.lik mermi çok azalmıştı. Oysa topların çoğu bu çaptaydı. Cephe çok acele bu
mermilerden istiyordu. Ama yakın depolarda bu çapta mermi yoktu. Karayoluyla doğudaki
depolardan getirtmek ise aylar alırdı.
 
Yüzbaşı Şahap Gürler içi yanarak sordu:
 
"Topsuz mu savaşacağız?"
 
Top olmadan ya da az topla savaş kazanmak imkânsızdı. Bir savaşta sonucu kesin olarak top
belirliyordu.
 
Bu çapraşık sorunlar on beş-yirmi gün içinde nasıl çözülecekti?
 
ERKENCİ MİLLETVEKİLLERİ sabah simidi yiyip çay içmek ve dertleşmek için Merkez
Kıraathanesi'ne gelirlerdi. Bugün de cam önündeki masada birkaç milletvekili vardı. Çaylarını
içmeyi unutmuş, üzüntü içinde, önlerinden geçip Taşhan'a doğru ilerleyen uzun göç kafilesini
izliyorlardı. Meclis görüşmelerinin dışarı sızması üzerine, özellikle Ankara'ya sonradan yerleşmiş
aileler Çankırı, Kırşehir, Kayseri gibi illere gitmeye başlamışlardı. Bu kimbilir kaçıncı kafileydi.
Yaylılar kadın ve çocuk, yük arabaları eşya doluydu. Erkekler sessizce arabaların yanında
yürüyorlardı.
 
Samsun Milletvekili Emin Gevecioğlu, "Bu gidişle geldiğimiz yollardan yine Asya'ya döneceğiz
galiba" dedi. Bir zaman sustular.
 
Afyon Milletvekili Mehmet Şükrü Koç homurdandı: "Bu yenilginin hesabını sorumlularından
sormayacak mıyız?" Aydın'ın Kuva-yı Milliyeci Milletvekili Esat İleri kızdı: "Yahu vatan ayağımızın
altından kayıyor, şimdi kavga etmenin sırası mı? Böyle anlarda kavgaya ara verilir. Arkadaşlar yarın
cepheye 
Sakarya Savaşı'na Hazırlık 219
 
gidecekler. Dönüşlerini bekleyelim. Ordu ne durumda, niye yenilmiş, bir öğrenelim. Sonra ne
yapacağımıza karar veririz."
 
GUNARİS, Kütahya'ya, yanma Savaş Bakanı Teotokis'i de alarak gelmişti. General Stratigos'un
tavsiyesine uyarak, önce, hiç sevmediği Albay Sariyanis'le gizli bir görüşme yaptı:
 
"Albay, ayrı görüşlerin insanıyız. Ama bana size güvenilebileceği söylendi. Hükümeti aydınlatmanızı
istiyorum. Gerçek durum ne? Ne yapmalıyız?"
 
"Gerçek şu ki Türk ordusu yenilmemiş, geriye atılmıştır. Şimdi ulaştığımız noktada kalır ve
beklersek, Türklere yeniden güçlenmeleri için fırsat vermiş oluruz. Savaş katlanamayacağımız kadar
çok uzar. Bu kadar geniş bir bölgeyi uzun süre güven altında tutmamız çok zor. Bu sebeple Türk
ordusunu pes ettirmek ya da iyice doğuya sürmek, Ankara'daki tesis ve depoları yok etmek,
yararlanabileceği bütün kaynaklan kurutmak, Ankara-Eskişehir demiryolunu bir daha
kullanılamayacak biçimde bozmak zorundayız. Bunu yaptığımız zaman Türk tehlikesi sona erer."
 
Teotokis, "Başarabilir miyiz?" diye sordu.
 
Sariyanis her zamanki edasıyla, "Tabii.." dedi, "..çünkü bu kadar kısa zamanda yeniden toparlanamaz.
Türk ordusu daha doğuya çekilirse, doğudaki Ermeniler, kuzeydeki Pontüs çeteleri, güneydeki Kürt
aşiretleri arasında kalacak. Batıda da biz varız.7b Ayrıca Delibaş Mehmet'in yardımıyla Konya'da,
Kemalistler'e karşı büyük bir ayaklanma da hazırlıyoruz. Nereye kaçacak? Böyle bir ateş çemberinin
içinden hiç kimse sıynlamaz." 8
 
"Peki, askerlerimizin büyük bölümünü ne zaman terhis edebiliriz?"
 
Hükümeti sıkıştıran en büyük sorun buydu.
 
"Bu kesin zaferden hemen sonra. Çünkü karşımızda çekineceğimiz ciddi bir kuvvet kalmayacak. Türk
ordusundan geriye en fazla, dağlara kaçmış bir avuç subay ve asker kalır."
 
Gunaris, her şeyin tasarladığı gibi gideceğine güvenen bu kurmaya inandı:
 
"Savaş Konseyine sunulacak raporu bu anlayışla hazırlamanızı rica ediyorum."
 
220 Şu Çılgın Türkler / Yunan Büyük Taarruzu
 
"Albay Pallis'le birlikte rapor taslağını hazırladık bile. Ama imzalaması için General Papulas'ı ikna
etmek gerek."
 
"Onu ben ikna ederim. Ordunun neye ihtiyacı var?"
 "Biraz daha kamyona ve giyeceğe." 9
 
İkisi de ayağa kalkıp el sıkıştılar. En fanatik Venizeloscu ile en sadık Kralcı, Türk ordusunu yok
etmek için anlaştılar.
 
Batı Anadolu'yu, Trakya'yı ve İstanbul'u Yunanistan'a katarak, Ege denizine bütünüyle egemen olmak,
böylece büyük ülküyü (me-gali idea) gerçekleştirmek için Türk ordusunu yok etmekten başka çare
yoktu.
 
M. KEMAL PAŞA Polatlı'dan ayrılmadan önce, Ankara-Kayseri yolu üzerindeki Keskin ilçesinden
bir telgraf almıştı. Keskin halkının temsilcileri diyorlardı ki:
 
"..Bazı milletvekilleri heyecan ve telaş içinde buradan geçerek geriye kaçtılar. Bizler canca ve malca
her fedakârlığı yapmaya hazır bulunuyoruz. Bu milletvekillerinin telaşını haklı gösterecek bir tehlike
varsa, yediden yetmişe cepheye gitmemize izin veriniz." 10
 
İşte güvendiği halk konuşmaya başlamıştı.
 
Ankara'ya daha iyimser döndü.
 
Gafiller ile zayıf ruhlulardan arınmış, küçük ama kararlı bir ordu kalmıştı elde. Şimdi bu çekirdek
ordunun mayalayacağı güçlü bir ordu oluşturmak gerekiyordu.
 
Bütün gün ara vermeden çalıştı.
 
Anadolu ve Rumeli Müdafaa-yı Hukuk Derneği'nin bütün şubelerine telgraf çekti, bucak ve köylere
dağılarak halka durumu anlatmalarını istedi.
 
Tabansız yedi milletvekili gerçekten Ankara'dan kaçmıştı. Meclis Başkâtibi Recep Peker'e, "Bunlar
sonra yüzümüze nasıl bakacaklar acaba?" dedi. Recep Peker güldü:
 
"Hiç utanmadan bakacaklardır Paşam, utanma duyguları olsa kaçmazlardı."
 
Fevzi Paşa ile buluştu. Fransızlarla Güney Cephesi'nde bir yarı-mütareke durumu oluşmuş, Güney
Cephesi'ndeki İkinci Kolordu'nun bir tümeni (9. Tümen), Yunan ordusunun bir saldırısına karşı
Konya yönünü örtmesi için Akşehir'e getirilmişti. Kolordu karargâhı ile ikin-
 
Sakarya Savaşı'na Hazırlık 221
 
ci tümeninin de (5. Tümen) Akşehir'e taşınmasını kararlaştırdılar. Bu kolordu, 2. Grup adıyla Batı
Cephesi Komutanlığı emrine verildi.
 
İstanbul'daki gizli örgütlerden, çok acele kaydıyla sicili temiz subay, mühimmat, özellikle ve ivedi
olarak da 75 mirdik mermi istendi.
 Karadeniz limanlarına indirilen Rus yardımı silah ve mermilerin Ankara'ya yollanmasının
hızlandırılması emredildi.
 
Artırabilecek her birlik, bir manga bile olsa, Sakarya'ya yollanacaktı. Akşam Dışişleri Bakanıyla
birlikte yeni Sovyet Elçisi Natsare-nus'u kabul ederek, Enver Paşa konusunda Ankara'nın
hassasiyetini belirtti.
 
BAŞBAKAN GUNARİS'in, Bakan Teotokis ve General Strati-gos'la birlikte apansız ziyaretine
gelmesi Papulas'ı şaşırtmıştı. Başba-kan'ın çok haşin bir hali vardı. Vakit kaybetmedi:
 
"Hükümet savaş emrini düşmana boyun eğdirin diye vermişti. Bunu sağlamanız için hiçbir şeyi
esirgemedik. Peki, ne oldu General, Türkler boyun eğdi mi?"
 
Papulas'ın alnından ter fışkırdı, hırıldar gibi, "Hayır" dedi.
 
"Türkleri elinizden kaçırdınız. Şu halde savaş bitmedi. Yeni haklar elde etmek bir yana, Sevr
Antlaşması'yla sağlanmış olan çıkarlarımız bile askıda kaldı."
 
Papulas, "Sayın Başbakan." dedi, "..Anadolu'nun en zengin ve verimli bölgesi elimizde. Bu kadar
başarıyla yetinemez miyiz?" n
 
Gunaris sertleşti:
 
"Hayır! Çünkü bu geçici bir durum. Sevr Antlaşması'nın yürürlüğe girmesini sağlamak, böylece
durumumuzu yasallaştırmak ve sürekli kılmak gerek. Bunun için de Ankara'ya yürümek ve düşmana
Sevr'i kabul ettirmek zorundayız."
 
Papulas kıvranıyordu:
 
"Ordu görevini fazlasıyla yaptı. Çok yoruldu. Bizim de çok kaybımız var."
 
"Zarar yok. Trakya'dan Anadolu'ya yeni bir tümen daha geçiriyoruz." 12
 
"Orta Anadolu bozkırını geçmek zorunda kalacağız. İkmal çok güçleşecek. Ankara çok uzak.."
 
"Yeni kamyonlar geliyor." 13
 
222 Şu Çılgın Türkler / Yunan Büyük Taarruzu
 
"Düşman da hazırlanıyor. Kendi seçtiği yerde savunma yapacak. Çok kayıp verebiliriz."
 
Stratigos Papulas'ın onuruna seslendi:
 
"Korkmayın General!" 13a
 Papulas erimekteydi. Gunaris son vuruşu yaptı:
 
"Haydi Papulas! Karar ver! Yoksa yarın sabah Kral Hazretlerinin ve tarihin huzurunda, Yunanistan
için çok hayati olan bu savaşa karşı çıkan tek insan olarak kalacaksın!" 14
 
Papulas'ın başı önüne düştü. Uzun bir sessizlikten sonra, "Peki." dedi, "..Tanrı beni utandırmasın."
 
MUHARİP adlı örgüt emri alır almaz işe koyuldu. İlişki kurdukları Topçu Dairesi Başkanı Erzurumlu
Yarbay Salih Bey dedi ki:
 
"Depolardan ne isterseniz alın. İsterlerse beni deponun kapısına assınlar!" 15
 
Ama bazı başka gizli örgütlerin ya da kaçırdıkları silah ve mühimmatı Ankara'ya satarak para
kazanmak isteyen fırsatçıların acemice girişimleri yüzünden İngilizler huylanmış, güvenlik
önlemlerini çok sıkılaştırmışlardı. Yakalananları, Kroker Oteli'nin bodrum katına tıkıyor,
konuşturmak için adamlara ağır işkence yapıyorlardı.16
 
Rüşvet ve aldatma yoluyla ancak küçük kaçakçılıklar yapılabilmekteydi. Büyük kaçakçılık iyice
zorlaşmıştı.
 
Bugünkü Ataköy'ün olduğu yerde bulunan Bakırköy Barut Fab-rikası'nın depolarında 75 mm.lik bol
mermi ve daha birçok savaş malzemesi olduğu öğrenildi. Buraya hiç el atılmamıştı.
 
Ümitlendiler.
 
Çünkü Bakırköy Fransız işgal bölgesindeydi. Fransızlarla arada zoraki bir dostluk oluşmuştu.
Fransızların Yunanlıları sevmedikleri de kesindi. Belki bu depoların boşaltılmasına göz
yumabilirlerdi.
 
Bakırköy Barut Fabrikası'nı soyma işini Muharip örgütünden Yarbay Eyüp Durukan üstlendi. Son
durumu öğrenmesi için bir yüzbaşıyı görevlendirdi. Yüzbaşı sivil giyinip fabrikada görevli Sanayi
Teğmeni Tahir Tuğhan'ı ziyaret etti. Teğmen örgütün güvendiği bir subaydı.
 
Tahir Tuğhan, "İngilizler mermi sandıklarını ilk günlerin telaşı içinde gelişigüzel yığdırmışlar.." dedi,
"..sandıkların üstündeki açıkla-
 
Sakarya Savaşı'na Hazırlık 723
 
malar silinmiş. Kayıtlar da dağınık. Aralarına farklı çapta mermi sandıkları karışmış olabilir.
Haberiniz olsun."
 
"Zarar yok. Mermi mermidir."
 
Mütareke olunca üretimi durdurulan fabrika Bakırköy'le Yeşilköy arasındaki gözlerden uzak koyun
kıyısında, geniş bir alana yayılmıştı. Depolar fabrikanın uzun iskelesine yakındı. Mermilerin ve ötekigereçlerin kolayca taşınabileceği anlaşılıyordu.
 
Şimdi sıra Fransızları razı etmeye gelmişti. Muharip yöneticileri Anadolu'ya el altından silah ve
mühimmat satmak isteyen bankacı Mösyö Marcel Savoie'yı iyi tanırlardı. Fransız yetkililerinin
güvendiği bir adamdı. Birçok kez görüşülmüş, fakat Ankara'nın yeterli parası olmadığı için onunla
bugüne kadar bir iş yapılamamıştı. Yarbay Eyüp Bey o akşam Mösyö Savoie'yı buldu, ne istediklerini
anlattı. Tabii, daha büyük ve kârlı işler için bunun bir deneme ve başlangıç olduğunu sezdirmeyi
ihmal etmedi. Fransız para kokusunu bir kilometre uzaktan alırdı. Gözleri parladı:
 
"Anladım. Bana birkaç gün izin verin."
 
Durumu, desteklemesi için Fransızlarla sağlam bağlantılar kurmuş olan Hamit Hasancan'a da
duyurdular.
 
Kral,
 
Genekurmay
 
Başkanı
 
General
 
Dusmanisve
 
kurmaylarıyla
 
birlikte
 
224 Şu Çılgın Türkler / Yunan Büyük Taarruzu
 
SAVAŞ KONSEYİ, sabah Kral'ın başkanlığında toplandı. Toplantıya Veliaht Prens Yorgi, Gunaris,
Teotokis, Dusmanis, Papulas, Stratigos, Pallis ve Sariyanis katılıyordu. Ordunun raporu Gunaris'in
istediği doğrultuda hazırlanmıştı. Pallis, Ankara'ya yürüyüşünün gerekçesini açıklayarak hareketin
amacını özetledi:
 
"Türk ordusunu pes ettirmek, çekilirse dağıtıncaya kadar takip etmek, Ankara'daki bütün tesis ve
depoları yıkmak, malzemeyi imha etmek, Ankara-Eskişehir demiryolunu bir daha kullanılmayacak
şekilde bozarak bugünkü hatlarımıza geri dönmek."17
 
Kral yine hasta görünüyordu. Ölgün bir sesle, "Hazırlık için kaç güne ihtiyaç var?" diye sordu.
 
Papulas susuyordu. Pallis cevap verdi:
 
"En fazla yirmi güne."
 Kral kuşkuya düşmüştü:
 
"Düşman bu süre içinde toparlanamaz mı?"
 
Pallis, "Mümkün değil efendim.." dedi, "..kaçaklar yüzünden çok zayıflamış durumda. Kaynakları
yeni bir ordu kurmaya elverişli değil. Askerlerine üniforma bile veremeyecek kadar yoksullar. Bu
kısa zaman içinde ne top sayısını artırabilir, ne mühimmat sağlayabilirler. Yeniden askere alacakları
gençleri eğitecek kadar zamanlan da olmayacak. Türk ordusu şu anda bizim bakımımızdan en uygun
durumda bulunuyor."
 
Kral Başbakan'a baktı:
 
"Hükümetin görüşü?"
 
"Hükümetim, ordunun bu haklı ve cesur kararını destekliyor, zamanlamayı uygun buluyor, siyasi
sorumluluğunu üstleniyor."
 
"Genelkurmay?"
 
General Dusmanis, "Biz de harekete karşı değiliz.." dedi, "..ama bu kez M. Kemal'i elimizden
kaçırmayalım."
 
Kral gülümsedi:
 
"Bir yerde durmalı ki yakalayabilelim."
 
Yüzler neşeyle aydınlandı. Kral bakışlarını dolaştırarak sordu:
 
"Karşı görüşte olan var mı?"
 
Papulas önüne baktı. İstifa etme zamanını kaçırmıştı. Artık orduyu Ankara'ya götürmek ve zaferle
dönmek zorundaydı. Evet, boz-
 
Sakarya Savaşı'na Hazırlık 225
 
kın geçmek ve ikmal zincirini kurmak zor olacaktı ama hangi savaş kolaydı ki? İçi yavaş yavaş yeni
savaşa ısınıyordu. Ankara fatihi olarak geri dönmenin çekiciliği, kaygılarını bastırmaya başlamıştı.
 
Kimseden ses çıkmayınca, Kral toplantıyı kapadı:
 
"Savaş Konseyi ordunun önerisini oybirliği ile kabul etmiştir. Tanrı kararımızı kutsasın ve
yardımcımız olsun." 18
 
Hepsi haç çıkardı.
 Ertesi gün Eskişehir'e hareket edeceklerdi. .
 
ON BEŞ KİŞİDEN oluşan Meclis Kurulu Polatlı'ya gelmişti. Cephe Komutanı ile kısaca görüştükten
sonra Grupları ziyaret etmeye başladılar. Başarısız sonuçtan dolayı komutanlara kırgın gibiydiler.
Aralarında Yunan kaynaklı söylentilerin etkisinde kalanlar da vardı. Ama daha ilk adımda ordunun
yoksulluğu, çıplaklığı hepsini ayılttı. Bugüne kadar nasıl dayanabildiğine şaştılar. Mahmut Esat
Bozkurt derin bir şefkat ve saygıyla, "Ordumuz meğerse.." dedi, "..hiç şikâyet etmeden, kefenine
sarınmış da öyle dövüşmüş."
 
Karavana yediler, kalabilecekleri yer olmadığı için gece battaniyeye sarılarak asker yatağında
yattılar, yani toprakta.
 
Sabah kalan birlikleri de görmek için yola düşeceklerdi.
 
MÖSYÖ MARCEL SAVOIE'nın yüzü gülüyordu. Çetin tartışmalardan ve yorucu pazarlıklardan
sonra, Fransızlar mermilerin kaçırılmasına göz yummaya razı olmuşlardı. Ama İngilizler fark edip
olaya el koyarlarsa, izin verdiklerini reddedecek, Türkleri korumayacaklardı. Örgüt bu koşulları
kabul etti. Pazarlığa geçtiler. Mösyö Savoie sandık başına bir lira istiyordu. Muharip örgütü fiyata
itiraz edince, çok şaşırdı:
 
"İşi üst düzeyde dostça bağlayabildim ama alt katlarda durum değişti. Bazılarına ödeme yapmam
gerekiyor. Bana belki birkaç kuruş kalacak." 18a
 
Durum Ankara'ya bildirildi.
 
KURUL bütün gün dolaştı, son olarak da 12. Grup Komutanı Albay Halit Bey'i ziyaret etti. Kızgın
güneş, susuz ve gölgesiz arazi milletvekillerini iyice yormuş, ordunun yoksulluğu sinirlerini
bozmuştu.
 
226 Şu Çılgın Türkler / Yunan Büyük Taarruzu
 
Halit Bey de, o saate kadar, grubunun savunacağı bölgede hazırlanan savunma mevzileriyle
ilgilenmişti. Elde ne dikenli tel vardı, ne kum torbası, ne çimento, ne demir, ne de siperler için kütük.
Sadece arazinin doğal imkânları ile taş ve topraktan yararlanılabiliyordu. Halit Bey de yokluğa isyan
halindeydi.
 
Neşesiz bir buluşma oldu.
 
Konya Milletvekili Vehbi Çelik Hoca, Halit Bey'in babacan görünüşüne kapılarak soru sormaya
heveslendi:
 
"Halit Bey oğlum, bu ne hal? Biz sizi İzmir yollarında görmek isterken, neden buralara geldiniz? Niye
yenildiniz?"
 
Moraran Halit Bey hışımla yerinden fırladı, "Bana bak Hoca!" diye infilak etti, "..siz buraya halimizigörmeye, bizi teselli etmeye, derdimize çare bulmaya mı geldiniz, yoksa gevezelik edip yaramıza tuz
basmaya mı?"
 
Çıktı gitti.18b
 
Bu tepkiyi olgunca sineye çektiler. Çünkü bir şeyi çok iyi anlamışlardı. Subaylar yenilginin lafına
bile katlanamıyorlardı. Daha fazla oyalanmaya gerek yoktu. Ertesi sabah Ankara'ya dönerek genel
durumu Meclis'e arz etmeye karar verdiler.
 
ANKARA'dan onay gelince, sabaha karşı, bir Fransız gemisi Ba-ruthane'nin uzun iskelesine sessizce
yanaştı. Taşıma, yükleme ve sevk işlerini, yine Hüsnü Bey ve teşkilatı üstlenmişti. Üç bine yakın
mermi sandığı hızla taşınıp gemiye yüklendi.
 
Uzaktan bir motor sesi gelse, İngilizlerin devriye motoru sanıp yürekleri ağızlarına geliyordu.
Yakalanma korkusuyla işi kısa kestiler. Gerekli malzemeyi almışlardı. Yüklemeyi durdurdular. Ama
birçok malzemede gözleri kalmıştı. Hele bazıları ne harikaydı: Pilli el fenerleri, lambalar, küçük gaz
ocakları, aydınlatma ve işaret fişekleri, bunların tabancaları, ışıldaklar, portatif kürekler, alüminyum
mataralar, çelik miğferler, deri eldivenler, harita çantaları vb. Bu güzel oyuncaklar Alman
birliklerinden kalmış olmalıydı.
 
Yoksul orduyu sevindirmek için bunları ilk fırsatta Marmara yoluyla İzmit'e yollamaya karar verdiler.
Böyle yapmakla denetimden kurtulmuş oluyorlardı. Ne var ki Marmara'da İngiliz devriye motorlarına,
Yunan torpidobotlarına yakalanmamak için çok dikkatli hare-
 
Sakarya Savaşı'na Hazırlık 227
 
ket etmek gerekmekteydi. Yakalananları konuşturup örgüt yöneticilerini öğrenmek için ağır
işkenceden geçiriyorlardı.
 
Depolar harıl harıl soyulurken, Fransız nöbetçiler, tabii sus payı karşılığı, Baruthane'nin girişindeki
ahşap barakada toplanmış, iskambil oynamışlardı. Fabrikanın korkak müdürü de evine yollanmıştı.
 
Depo kapıları yeniden kilitlendi. Gemi sabah ayrılıp işlemler için Galata açığında demirleyecek,
denetim atlatılırsa İnebolu'ya hareket edecekti.
 
Denetimi aşamamak korkusu örgüt yöneticilerinin içini titretiyordu.
 
YARBAY SPRIDONOS, yeni bir zafer hevesine kapılan General Papulas'ın baskısı yüzünden
görevden kaçamamıştı. Orduya gerekli her çeşit malı hızla Eskişehir'e yığıp depoluyordu ama
kaygıları da artarak sürüyordu.
 
Türkler vatanlarının derinliğine çekilmiş, Yunan ordusunun cehennem yolculuğuna çıkmasını
bekliyorlardı. Ordunun, Sakarya doğusuna çekilen Türkler hakkında hiçbir ciddi bilgisi yoktu. Kötü
olasılıkları hiç dikkate almayan hayalci kurmaylar tehlikeyi görmek istemiyorlardı. Durumu, tahmin
ve varsayımlarla değerlendiriyor, biri itiraz edince de kızıyorlardı. 
Ne var ki hükümet sözünü tutmuştu. Savaş sırasında hurdaya çıkmış ya da parçalanmış kamyonların
yerine yeni ve güçlü kamyonlar yollamaktaydı. Mudanya'ya son olarak 800 kamyon gelmişti. Eğer
Mühendis Binbaşı Vlangalis ve adamları, Eskişehir ile Ankara arasındaki demiryolu ve köprüleri
kısa zamanda onarmayı başarırlarsa ikmal sorunu belki biraz hafiflerdi.
 
Sinir içinde sağa sola emir yağdırmayı sürdürdü.18c
 
GEMİ, Fransız denetçinin ve Türklerin istiklal mücadelesine saygı duyan Fransız gemi komiserinin
yardımı ile denetimden geçip yola çıktı.
 
İnebolu'ya üç bin sandık mermi yollandığı bildirildi.
 
Yöneticiler yükün Yarbaşı'na taşınması için halkı uyardılar. Ne kadar kağnı ve araba varsa İkiçay'a
getirilmesi için de dört bir yana haber saldılar.
 
İşin ivediliğini biliyorlardı.
 
228 Şu Çılgın Türkler / \unan Büyük Taarruzu
 
SABAH Fransız gemisinin İnebolu'ya yanaştığı saatte Fevzi Paşa yeni kurulan Silah Tamirhanesini
denetlemeye geldi.
 
İmalat-ı Harbiye Müdürlüğü Fevzi Paşa'nın emriyle 1920'de kurulmuş, iş genişleyince 1921 yılı
başında Genel Müdürlük yapılmıştı. Ankara ve çevresindeki küçük baruthaneler, fişek doldurma
atölyeleri, iş ocakları, saraçhaneler, marangozhaneler, silah tamirhaneleri bu Genel Müdürlükçe
kurulup yönetiliyordu.
 
Silah Tamirhanesi
 
Sakarya Savaşı'na Hazırlık 229
 
Eskişehir'den gelen imalat-ı harbiyecilere yer olarak istasyon yakınında, bugünkü MKE Genel
Müdürlüğü'nün bulunduğu yerdeki eski süvari tavlası gösterilmişti. Tavla, büyük, yüksek tavanlı,
uzun zamandır kullanılmadığı için harap ve pisti. Koca binayı hızla temizleyip onarmış, çeşitli iş
makinelerini, aletleri, jeneratörleri taşıyıp yerleştirmiş, tamirhaneyi faaliyete geçirmişlerdi.
 
Sakatlanmış topları, topçu dürbünlerini, nişangâhları, makineli tüfekleri, tüfekleri, tabancaları harıl
harıl onarmaya başlamışlardı bile.
 
Fevzi Paşa, az konuşup çok iş yapan yöneticilere, subaylara ve ustalara teşekkür edip ayrıldı.19
 
Oradan, yakındaki Ankara Havaalanı'na geçti. Alan, bugünkü Fen Fakültesi'nin bulunduğu yerde,
sıkıştırılmış bir toprak pist ile bir baraka ve uçak tamirhanesi olarak kullanılan büyükçe iki
hangardan oluşmaktaydı. Tamirhane araç ve gereçleri Ağustos başında, Polatlı'dan Ankara'yaalınmıştı.
 
Havacılarımız
 
Başmakinist Abdullah Usta ve adamları, uçabileceğini sandıkları dört uçağa can vermek için
çalışmaktaydılar. Bunlar da tıpkı imalat-ı harbiyeciler gibi cephe gerisi kahramanlarıydı. Farklı
model üç uçağı birleştirerek bir avcı uçağı kurgulamayı bile başarmışlardı. Yedek parça olmadığı
için hurda uçaklardan aldıkları parçalan motorlara uydurmaya çalışıyor ya da kullanım süresi çoktan
dolmuş parçaları elden geçirip geçirip yeniden kullanıyorlardı. 20
 
230 Şu Çılgın Türkler / Yunan Büyük Taarruzu
 
Fevzi Paşa, Hava Bölüğü Komutanı Yüzbaşı Fazıl'a "Gecikmeden Malıköy'de havaalanı hazırlat."
dedi, "..uçakları bir an önce oraya taşıyın. Çok yakında hava keşfi gerekeceğini sanıyorum."
 
Havaalanından ayrılıp istasyona geldi. Kurulduğunu duyduğu Lütfiye Mahallesini görmek istiyordu.
İstasyon görevlileri, öne düşüp yol gösterdiler. Kör hatlara çekilmiş vagonların aralarından geçerek
neşeli çocuk seslerine doğru yürüdüler.
 
Fevzi Paşa ağzı açık bakakaldı.
 
İstasyonun bu bölgesi bir panayır gibiydi. Kör hatlara çekilmiş yük vagonlarının içi çarşaflarla
evciklere bölünmüş, şilteler serilmiş, vagonların arasına ipler gerilip çamaşırlar asılmıştı.
Maltızlarda yemekler pişiyor, çocuklar vagonların altında, arasında, üstünde oynuyorlardı. Bazı
kadınlar, kilim serdikleri kara vagonların sahanlıklarına oturmuş, dertleşmekteydiler.
 
Ankara'ya kaçırılan yüzlerce vagonu gören Bayındırlık Bakanı Ömer Lütfi Yasan, bunların
göçmenlere ayrılmasını isteyince, bu öneri ânında kabul edilmiş, göçmenler de Lütfi Bey'in bu can
kurtarıcı buluşuna saygı olarak buraya Lütfiye Mahallesi adını vermişti. 20a
 
Evlerinden savrulmuş bu insancıklara içi yandı. İngiltere'ye ve onun kiralık katili Yunan ordusuna
lanet okudu!
 
Kurul bugün cepheden dönecek ve Meclis'te ordunun durumu görüşülecekti. Yemeği ayak üstü
istasyonda yiyip Meclis'e yollandı.
 
Eleştirileceği aklından bile geçmiyordu.
 
BİR GÖREVLİ, açık oturuma ara verildiği için koridora çıkmış olan milletvekillerini uyarıyordu:
 
"Gizli oturum başlıyor efendim. Lütfen salona buyrun. Kapılar kapatılacak. Lütfen!"
 
Cepheden dönen milletvekilleri açık oturumda orduyu övmekle yetinmiş, eleştirilerini gizli oturuma
saklamışlardı. Son milletvekilleri de salona girdiler. Mehmet Şükrü Koç, yanındaki arkadaşına,
ellerini ovuşturarak, "Hesap sorma saati geldi" dedi. Kapılar kapandı. Meclis Başkanı M. KemalPaşa, zile vurdu:
 
"Oturumu açıyorum."
 
Gizli oturum başladı. Tarih 2 Ağustos 1921'i gösteriyordu. Dr. Rıza Nur elini kaldırdı.
 
Sakarya Savaşı'na Hazırlık 231
 
"Buyrun."
 
Rıza Nur kürsüye geldi:
 
"Efendim! Açık oturumda konuşan arkadaşların arz ettikleri gibi cephede bütün birlikleri gezdik.
Subay ve erlerle görüştük. Ordu sayıca yetersizdir ama elde kalan çekirdek hakikaten mükemmeldir.
Savaşa hazırdır. Fakat birçok noksanlık ve aksaklık var. Şimdi onları arz edeceğim. Söylenmeyen
derdin devası olmaz.."
 
Meclis derin bir sessizlik içinde izliyordu. Rıza Nur ordunun yoksulluğunu anlatmaya başladı:
 
"..Askerin çarığı yok. Çoğunun ayağı çıplak. Süvarinin kılıcı yok. Çadır yok, asker güneş altında
yanıyor. Birçok askerin matarası yok. Birliklerde su fıçısı, kırba yok. Asker geri çekilirken çamurlu
Porsuk suyundan içmek zorunda kalmış. Askerin yüzde yirmisinin süngüsü yok. Geri hizmetlerin iyi
yapılmadığı anlaşılıyor. Bunlar Milli Savunma Bakanlığı'nın görevleri. Fevzi Paşa Hazretleri'ni
yakından tanırım. Çok saygım vardır. Cidden yurtsever, çalışkan ve doğru bir insandır. Ama
kanaatimce bugüne kadar uyumuş, görevini hakkıyla yapmamıştır.."
 
Fevzi Paşa'nın yüzü soldu.
 
"..Şu anda üç görevi var. Bakanlar Kurulu'na başkanlık ediyor, Genelkurmay Başkanı İsmet Paşa
cephede olduğu için ona vekâlet ediyor ve Milli Savunma Bakanı! Bu üç önemli görev neden bir
kişide toplanmış? Bu ne hırs?"
 
Fevzi Paşa yanında oturan Adalet Bakanı Refik Şevket İnce'ye, "Bu görevleri ben mi istedim." diye
yakındı, "..Meclis verdi."
 
Rıza Nur Bey'in sesi sertleşiyordu:
 
"..Bakanlar Kurulu da çok ağır davranmıştır. O da bu konuda idaresizlik göstermiştir.."
 
Yer yer alkışlar duyuluyordu.
 
"..Taşıt araçları, gereçler yetersiz. On-on beş gün içinde orduyu Sakarya'da tutunacak hale
getiremezsek, felakete sebep oluruz. Dünyamızı da ahretimizi de kaybederiz. Şimdi düşündüğüm hal
tarzını açıklayacağım. İsmet Paşa Hazretleri'ni çok seven ve sayan bir insanım. Meziyet ve faziletleri
de çok yüksektir. Fakat olağanüstü hallerde olağanüstü önlemler gerekir. Ordunun başına." 
232 Şu Çılgın Türkler / Yunan Büyük Taarruzu
 
Dr. Rıza Nur
 
Selahattin Köseoğlu
 
M. Şükrü Koç
 
Hafız Mehmet Bey
 
Ardahan Milletvekili Hilmi Bey
 
Ziya Hurşit Bey
 
Mersin Milletvekili Emekli Albay Selahattin Köseoğlu acele etti, oturduğu yerden, "M. Kemal Paşa
geçsin" diye bağırdı.
 
Meclis dalgalandı. Köseoğlu başlangıçta M. Kemal'in çevresinde toplanan komutanlar arasında yer
almıştı. Ama bir takım adamı değildi. Seçime katılarak siyaseti seçmiş, Meclis'teki tutuculara
katılmıştı.
 
Beklenilmeyen bir öneriydi bu. Orduyu zaten savaşa hazırlamakla uğraşan M. Kemal Paşa dikkat
kesildi.
 
Rıza Nur Bey, eliyle M. Kemal Paşa'yı gösterdi:
 
"..Evet, bizim reisimiz tam bu işin adamıdır. Onun gibi iyi bir komutanımız yok. Bence bu millet,
ancak onun verebileceği ümitle silkinebilir."
 
Sakarya Savaşı'na Hazırlık 233
 
Özellikle birkaç muhalif bu sözleri şiddetle alkışladı. Polatlı'ya giden kurul üyelerinden Trabzon
Milletvekili Hüsrev Gerede kuşkulandı. Bir gariplik vardı. Kurul olarak böyle bir çözüm önermeyi
hiç konuşmamışlardı. Üstelik bu öneriyi muhaliflerin candan desteklemeleri kuşkusunu artırdı.
 
Neydi bunların amacı?
 
Fevzi Paşa, konuşmasını bitirip de kürsüden inen Rıza Nur Bey'e, "Sana yazıklar olsun.. " diye
bağırdı, sinirden bıyıklan dikilmişti, "..ben makam hırsı olan biri miyim? Cepheye gider, bir er gibi
savaşmasını da bilirim!"
 
Dr. Rıza Nur karşılık vermeden yerine geçip oturdu.
 
"Söz Vehbi Bey'in. Buyrun." 
Kürsüye Balıkesir Milletvekili Vehbi Bolak geldi:
 
"Ben de yanlışlık ve noksanlardan söz edeceğim.."
 
"Bravooo!"
 
"..Birincisi aylık sorunu. Cephedeki subay ve erler, dört aydan beri aylık ve harçlıklarını
alamamışlar."
 
Birinin, "Bunun sebebi ne, sorumlusu kim?" diye sorması Fevzi Paşa'yı çok sinirlendirdi. Sesin
geldiği yana bağırdı:
 
"Hazinede para olmadığını sanki bilmiyor musun?"
 
Meclis daha da dalgalanıp gerildi. Başkan zile vurdu:
 
"Devam edin Vehbi Bey!"
 
"Ediyorum efendim. Cephedeki askerin tütünü yok. Kuru ot toplayıp içiyorlar. Askerin yüzde
sekseninin üniforması yok. Palaskası yok. Çorabı, çamaşırı yok. Bazı tümen karargâhlarında, gece
harita okumak için, gaz lambası, fener bir yana, mum yok, mum! Evet beyler, ordumuz bu durumda."
 
Uğultu ve tepkiler gittikçe çoğalıyordu. Ankara Milletvekili Şemsettin Bayramoğlu Efendi'nin gözleri
dolmuştu. "Aman yarabbi.." diye sızlandı, "..ordu ne haldeymiş."
 
"..Ama biz inanıyoruz ki Reisimiz M. Kemal Paşa Hazretleri başkomutanlığı kabul ederse, ordu
canlanır, bir ay içinde düşmanı terbiye ederiz." 21
 
M. Kemal Paşa dinliyor ve susuyordu.
 
234 Şu Çılgın Türkler / Yunan Büyük Taarruzu
 
TARTIŞMALAR Meclis'te geç saatte bitmişti. Yatakhanede sürüyordu.
 
Olayların kaçınılmaz bir şekilde cumhuriyete doğru aktığını gören saltanatçılar M. Kemal'in etkisini
azaltmak için çareler aramaktaydılar. Başkomutan olarak Ankara'dan uzaklaşmasının, bu gidişin hızını
keseceğini, belki de durmasını sağlayacağını düşünerek öneriyi destekliyorlardı. K. Karabekir Paşa
bile devreye girerek M. Kemal Pa-şa'yı cumhuriyete gitmekten sakınmaya davet etmekteydi. 22
Fanatik İttihatçıların da, M. Kemal'in yenilmezliğini tehlikeye atarak Enver Paşa'ya yol açmak
istedikleri anlaşılıyordu.
 
Tunalı Hilmi Bey, yatağının kenarına oturmuş çay içen Hafız Mehmet Bey'e, "Sizin amacınız Paşayı
başkomutan yapıp Ankara'dan uzaklaştırmak" dedi.
 Hafız Mehmet Bey güldü:
 
"İyi bildin. Biz onu zaten yıldızı parlak, cesur bir komutan olduğu için başımıza getirmiştik. Siyaset
yapsın diye değil. Siyaseti siyasetçilere bıraksın, işini yapsın." 23
 
Tunalı Hilmi Bey çok kızdı:
 
"Hesabınıza göre nasıl olsa ordu yenilecek, M. Kemal Paşa da orduyla birlikte silinip gidecek, siz de
başınızda Enver Paşa, bu yangın yerinde at koşturacaksınız, ha? Cahilce siyasetinizle koca devleti
parçaladınız. Şimdi de aynı kafayla Anadolu'nun parçalanmasına sebep olacaksınız. Vatan pahasına
siyaset olur mu? Lanet olsun!"
 
Hafız Mehmet yerinden fırladı. Araya girdiler:
 
"Meclis'te tartışmak yetmedi mi? Bir de burada mı kavga edeceğiz?"
 
"Sabah ola, hayrola."
 
Gaz lambaları iyice kısıldı. Ama yataktan yatağa fısır fısır tartışma, dertleşme, sızlanma sürüp
gidecekti.
 
ALİ FUAT PAŞA da daha yatmamıştı. Çalışma odasında, önünde bir kadeh votka, düşünüyordu. Bu
çalkantı, Ankara'da küçük hırsları ve hesapları su üstüne çıkarmış, görüş farklarını keskinleştirmiş
olmalıydı. 1920 Haziranında, üstün Yunan kuvvetleri karşısında Bursa terk edildiği zaman Meclis
üzüntüden çıldırmış, bir kurban aramış, o öfkeyle Albay Bekir Sami Bey gibi gerçek bir kahramanın
ba-
 
Sakarya Savaşı'na Hazırlık 235
 
şını istemiş ve almıştı. 24 Şimdi daha da öfkeliydi herhalde. Bu kez kimin başını istiyorlardı acaba?
Bu seferki hedefin M. Kemal Paşa olabileceği aklına bile gelmiyordu.
 
Kapı vuruldu.
 
"Gel!"
 
Binbaşı Saffet içeri girdi.
 
"Hayrola Saffet Bey?"
 
"Bu saatte rahatsız ettiğim için özür dilerim. Uyanık olduğunuzu öğrenince, elde ettiğim bilgiyi sabaha
bırakmayı doğru bulmadım. Enver Paşa Çiçerin'le gizli bir görüşme yaptıktan sonra, bugün
Moskova'dan ayrılmış." 25
 
Ali Fuat Paşa'nın göğsü sancıdı: 
"Nereye gidecekmiş?"
 
"Öğrenemedim. Gideceği yeri Hayreti Bey'den de saklamış. Şimdi Hayreti Bey'den geliyorum. Dr.
Nâzım da ortadan kaybolmuş. Birlikte ayrıldılar anlaşılan. Hayreti Bey 'Galiba Batum'a gidecekler'
dedi. Akla yakın bir tahmin bu."
 
Gerçekten akla yakındı. Batum Trabzon'a kapı komşu, hâlâ birçok Türkün yaşadığı bir limandı. Kuşku
uyandıran hareketleri yüzünden Anadolu'dan uzaklaştırılan eski ordu komutanı, Enver'in amcası Halil
Paşa da oradaydı. Trabzon'a geçmek çok kolay, Trabzon'un fiili hâkimi ise Kayıkçılar Kâhyası
İttihatçı Yahya'ydı. Olabilecekleri kestiren Ali Fuat Paşa, acıyla söylendi:
 
"İşe bak. Millet can derdinde, Enver ve yoldaşları iktidar."
 
MECLİS, ordunun hızla güçlendirilmesi gerektiğini anlamıştı. Ama nasıl güçlendirilecekti?
Kaynaklar sınırlı, bütçe yetersizdi. Ordu nasıl doyurulacak, donatılacaktı? Bu yüzden 3 Ağustos günü,
görüşmeler genellikle mali sorunlara kaydı. Saatler çözüm içermeyen konuşmalar ve bakanların
ayrıntılı açıklamalarıyla geçti.
 
Zaman azaldıkça, M. Kemal'in başkomutanlığı üstlenmesini isteyenlerin sayısı artıyordu. M. Kemal
Paşa'nın milletin son kozu olarak kalması, saygınlığının tehlikeye atılmaması gerektiğini düşünenler
de, kurtuluşun M. Kemal Paşanın dehasıyla sağlanabileceğini düşünmeye ve görüşlerini heyecanla
açıklamaya başladılar.
 
M. Kemal Paşa dinlemeyi sürdürüyordu.
 
236 Şu Çılgın Türkler / Yunan Büyük Taarruzu
 
MECLİS'in iki gündür içine kapanması, Ankara esnaf ve zanaatkarlarını huzursuz etmişti. Seğmen
havalı bir esnaf, ertesi sabah, Merkez Kıraathanesi'ne girdi. Her zamanki masalarda yine bazı
milletvekilleri vardı. "Beyler.." dedi, "..iki gündür kendi aranızda konuşuyorsunuz. Bir de milletle
konuşsanız."
 
Milletvekilleri bakıştılar. Sahi, Meclise kapanıp milleti unutmuşlardı.
 
"Arkadaşlarla toplandık, sizi bekliyoruz. Buyrun, birlikte gidelim."
 
Çıkrıkçılar yokuşundan Samanpazarı'na yürüdüler, oradan kale önüne çıkan daracık yola saptılar.
Yokuşun iki yanında küçük, gösterişsiz nalbur, hırdavat, urgan dükkânları vardı. Kale önüne çıkınca,
seğmen, milletvekillerine yol göstererek bir zahireciye girdi. Tavanı atkılı, bölmeleri zahire dolu
geniş dükkânda yirmiden fazla Ankaralı esnaf ve köylü toplanmıştı. Komşu esnaflar da koşup geldi.
Yuvarlak yüzlü, gür bıyıklı bir Ankaralı öne çıktı:
 
"Hoş geldiniz."
 "Hoş bulduk."
 
"Kulağımıza gelenlere göre, Meclis, M. Kemal Paşa'nın başkomutan olmasını istiyormuş ama Paşa
kabul etmiyormuş. Demek ki ümit yok."
 
Süleyman Sırrı Bey irkildi:
 
"Hayır. Paşa daha konuşmadı. Bizleri dinliyor."
 
"Öyleyse Paşa'ya söyleyin, millet malıyla, canıyla arkasındadır. Başkomutanlığı kabul etsin. Bu
dükkân benimdir. Ne varsa hepsini orduya helal ediyorum."
 
Biri, "Ben de!" dedi.
 
Öteki esnaflar da katıldılar:
 
"Bizimkiler de helal olsun."
 
Bıyıkları sigaradan sararmış bir köylü, "Biz yakın köylerdeniz.." dedi, "..hepimiz adına söylüyorum,
neyimiz varsa ordunun ayağına sermeye hazırız.. Yeter ki şu gelen kara belayı durdursun." 26
 
Heyecandan milletvekillerinin ağızları kurumuştu. Süleyman Sırrı Bey güçlükle, "Sağ olunuz!"
diyebildi. Vakit geçirmeden Meclis'e
 
Sakarya Savaşı'na Hazırlık 237
 
döndü, Ankaralıların söylediklerini ilgililere duyurdu. Vekili olduğu millete yakışmak için farklı bir
şey yapmak gereğini duyuyordu. Başkanlığa bir yazıyla başvurarak, savaş süresince orduda er olarak
hizmet etmek istediğini bildirip izin istedi.
 
İsteği uygun görülecek, 1. Süvari Tümeni karargâhında er olarak hizmet edecekti. 26a
 
İSMET PAŞA askerin son durumunu öğrenmek için Grup Komutanlarını öğle yemeğine çağırmıştı.
 
Komutanlar gelişmeden memnundular. Sakarya doğusuna geçildiğinden beri, kazanlar kaynıyor,
askere sıcak yemek veriliyordu. Ankara, Polatlı ve ordunun sahra fırınları, 24 saat çalıştırılmakta,
cepheye ekmek akıtılmaktaydı.
 
Ordugâhlarda tek tük de olsa şakalar, gülüşmeler duyulmaya, subaylar tıraş olmaya başlamıştı.
 
Bekleyen mektuplar dağıtılmış, Ankara'dan biraz çadır, çorap, çarık, postal ve çamaşır, pek az da
olsa er üniforması gelmişti. Milli Savunma Bakanlığı'nın Ankara'da kurduğu küçük dikimevinde,
dikişçi kadınlar beyaz Amerikan bezini ceviz yaprakları ile kaynatıp rengini biraz koyultuyor, bu
boyalı bezden üniforma dikiyorlardı. Renk biraz dalgalı oluyordu ama hiç yoktan iyiydi.
 Asker sayısı her gün azar azar artıyordu.
 
4 AĞUSTOS PERŞEMBE günü Meclis, gizli oturumda durumu görüşmeye devam etti. Başkanlık
kürsüsünde bugün Dr. Adnan Bey vardı. Hava dolgun, yüzler gergindi. Akşama doğru konuşmalar
başkomutanlıkta odaklandı. Artık bütün gruplar M. Kemal'in başkomutan olmasını istiyorlardı.
Kürsünün karşısına gelen ilk sıranın sağ ucundaki değişmez yerinde, görüşmeleri izlemekte olan M.
Kemal Paşa, son milletvekili konuşmasını bitirince, elini kaldırıp söz istedi. Üç gündür susan Paşa
sonunda konuşacaktı.
 
Keskin bir sessizlik oldu.
 
Ne karar verdiğini kimse bilmiyordu. Akşamları sevdiği ya da saydığı kimselerle birlikte olmaktan,
konuşup tartışmaktan hoşlanırdı. Ama iki gündür kimseyi çağırmamış, Çankaya'ya yalnız çıkmıştı.
 
238 Şu Çılgın Türkler / Yunan Büyük Taarruzu
 
Dr. Adnan heyecanla "Buyrun" dedi. Bu ânın milletin yüzlerce yıldır yaşadığı en önemli anlardan biri
olduğunun farkındaydı. Anadolu Timur istilasından sonra bir kez daha ölüm-kalım açmazına
düşmüştü. M. Kemal Paşa telaş etmeden yürüyüp kürsüye çıktı. Milletvekillerine baktı:
 
"Efendiler!
 
Başkomutanlık sorunu dolayısıyla hakkımda gösterilen güven ve teveccühe teşekkür ederim.
 
Başkomutanlığı kabul ediyorum.."
 
Küçük salona sıkışmış iki yüze yakın milletvekilinin derin bir nefes aldığı duyuldu.
 
"..Ama bundan beklenen yararları hızla elde edebilmek, ordunun maddi, manevi kuvvetini artırmak ve
eksiklerini tamamlamak, sevk ve idaresini bir kat daha güçlendirebilmek için Meclis'in orduya ilişkin
yetkilerini, üç ay süreyle kullanmak istiyorum."
 
Yetkileri konusunda çok titiz ve kıskanç olan Meclis donakal-mıştı.
 
Rıza Nur, "Olmaz böyle şey!" diye bağırdı.
 
"Heyecanlanmanıza gerek yok beyefendi. Bu görevi ben istemedim, siz önerdiniz. 'Olağanüstü
zamanların önlemleri de olağanüstü olur' diyen de sizdiniz. O halde sorunu sükûnetle tartışalım.
 
Başkomutanlığa tayinimden beklenen yarar, bugünkü çalışma usulleri ile sağlanamaz. Çünkü ben
zaten reisiniz olarak orduyla ilgilenmekteyim. Bu çalışma tarzını yeterli görmeyen, yüksek
heyetinizdir. Öyleyse alınacak önlem, ihtiyaca uygun olmalı. Büyük bir hızla karar vermek, uygulamak
ve sonuç almak gerekiyor. Durum bu işler için uzun görüşme ve tartışmalara vakit ayıramayacağımız
kadar acildir. İtiraf edeyim ki istediğim yetki, sınırlı da olsa büyük bir yetkidir. Bu nedenle üç ay
dedim. Süre sona erince, ya yetkiyi geri alırsınız veya yeniden uzatırsınız. Hele reisinize güveninizyoksa, böyle bir yetki vermeniz doğru olmaz. Önerim gerçekten düşünmeye değer, çok düşününüz ve
öyle karar veriniz!" 27
 
İnip yerine oturdu.
 
Bu açıklamadan sonra birçok milletvekili konuştu. Kimi destekliyor, kimi Meclis'in sınırlı bile olsa
yetkilerinin bir kişiye devredilmesine karşı çıkıyordu. İttihat ve Terakki döneminin acı anıları dola-
 
Sakarya Savaşı'na Hazırlık 239
 
yısıyla bu yetkinin kötüye kullanılmasından çekinenler de az değildi. Bu kargaşalıkta Selahattin
Köseoğlu, 'Başkomutan' değil, Enver Paşa gibi 'Başkomutan Vekili' denilmesi için çabalayıp
duruyordu. Saatler çabuk ilerledi, görüşmelerin devamı ertesi güne kaldı.
 
M. Kemal bazı arkadaşlarıyla birlikte Çankaya'ya çıktı.
 
Kılıç Ali
 
Mazhar Müfit Kansu
 
Hüsrev Gerede
 
IHLAMUR VE İĞDE kokan bir Çankaya akşamıydı.
 
Havuzlu holdeki sofraya geçtiler. Ali Çavuş emir bekliyordu. M. Kemal Paşa, "Çocuk.." dedi, "..belki
arkadaşlar bir şeyler içmek isterler. Sor bakalım."
 
Topçu İhsan, "Siz içmeyecek misiniz Paşam?" diye sordu.
 
"Böyle günlerde içmem. Mazhar Müfit Bey bilir."
 
"Evet. Erzurum Kongresi sürerken Paşa yalnız kahve içmişti. Biz de utanıp içkiden elimizden
geldiğince uzak durmuştuk."
 
Kılıç Ali'nin boynu büküldü:
 
"Öyleyse içmeyelim."
 
"İyi yaparsınız. Yarın önemli bir gün. Hele bir düze çıkalım, yine beraber oluruz."
 
Süreyya Bey, "Paşam.." dedi, "..gelişmeleri nasıl değerlendiriyorsunuz?"
 
"Diktaya gideceğimden kaygılananların itirazlarını saygıyla karşılıyorum. Yarın bir konuşma yaparak
rahatlamalarını sağlayacağım."
 Aynı kaygıyı taşıyan Mahmut Esat Bozkurt'un yüzü gevşedi:
 
240 Şu Çılgın Türkler / Yunan Büyük Taarruzu
 
I
 
"Böylece bizi de rahatlatacaksınız Paşam."
 
Kahkahalar patladı.
 
"Ben milli hâkimiyet fikrine hayatımı bağladım Mahmut Esat Bey. Meclis'le çekişirim, tartışırım ama
Meclis'siz yapamam.28 İçiniz rahat olsun. Zaten Meclis'in bütün yetkilerini değil, sadece orduyu
savaşa hazırlamakla ilgili yetkilerini istedim. Bu sınırlı isteğimin sebebi açık: Uzun görüşmelerle
kaybedilecek zaman yok. Her dakikanın değeri var. Meclis yine bütün yetki ve haklarına sahip olarak
başımızda bulunacak. Beni Ankara'dan uzaklaştırmak, yenilerek silinip gitmemi isteyenlere gelince.."
 
"Öneriniz oyunlarını bozdu."
 
Ali Metin Çavuş, dumanı tüten büyük bir kâseyle geldi. Üzerine kırmızı biberli yağ gezdirilmiş yoğurt
çorbasının kokusunu içlerine çektiler:
 
"Mmmmmmmmm..."
 
M. KEMAL PAŞA ertesi gün, gizli oturumda Meclis'i aydınlatan bir konuşma yaptı. Rıza Nur ve
sekiz milletvekili, Meclis'in duyarlığını ve M. Kemal Paşanın önerisini uzlaştıran bir tasarı
hazırlayarak Başkanlığa sundular ve ivedilikle görüşülmesini istediler.29
 
Bu istek kabul edilerek tasarı görüşülmeye açıldı. Burdur Milletvekili hukukçu Veli Bey'in (Saltıkgil)
açıklamasından sonra, söz isteyen olmadığı için tasarı gizli oya sunuldu. Oyların sayımı bitince,
oturumu yöneten Dr. Adnan Bey sonucu açıkladı:
 
"Efendim, oylama bitmiştir. Oylamaya 183 arkadaşımız katılmış, yasa 169 oyla kabul edilmiştir.."
 
Şiddetli alkışlar yükseldi. Bunalım sona ermişti.
 
"..13 arkadaşımız muhalif kalmıştır. Açık oturumda da muhalif kalırlarsa, korkarız ki, milli heyecan
örselenebilir."
 
Muhalif kalan milletvekillerinden biri ayağa kalktı:
 
"Açık toplantıda kabul oyu vereceğiz."
 
Bu incelik de alkışlarla yüceltildi. Meclis dış dünyaya milli konularda tam birlik içinde olduğunu
göstermeye önem veriyor, en ters milletvekilleri bile buna uyuyordu. M. Kemal Paşa kısaca teşekkür
ettikten sonra, açık oturuma geçilmek üzere toplantıya 15 dakika ara verildi. 
Sakarya Savaşı'na Hazırlık 241
 
Meclis balkonları, uzun zamandır Meclis önünde bekleyen meraklı gazeteciler ve dinleyicilerle tıklım
tıklım doldu. Çok önemli bir tarih sahnesine tanık olacaklarının sezgisi içindeydiler. Tutanak kâtipleri
yerlerini aldılar. Bütün milletvekilleri içeri girdi.
 
Dr. Adnan Adıvar, heyecanını dizginleyerek, açık oturumu olağan bir günmüş gibi açtı. Gündemin
öneriler bölümüne gelince, Dr. Rıza Nur ve sekiz arkadaşının verdiği beş maddelik Başkomutanlık
Yasası'nı okuttu. Dört gün süren tartışmalar sonunda sorun çözüldüğü için kimse söz almadı. Gizli
oylamaya geçildi.
 
Sonuç derin bir sessizlik içinde bekleniyordu. Oy sayımı sonucu Dr. Adnan Bey'e verildi. Dr. Adnan
Bey sonucu açıkladı: Oylamaya 184 milletvekili katılmış, tasarı oybirliği ile yasalaşmıştı.
 
Bir alkış tufanı koptu. Balkonda bazı dinleyicilerin birbirlerine sarıldıkları görülüyordu. M. Kemal
Paşa ayağa kalktı. Onunla birlikte Fevzi Paşa, bakanlar ve öbek öbek milletvekilleri de ayağa
kalktılar ve bir daha oturmadılar. Bu sivil giysili, sarışın genç adam, milletin zafer ümidini ve
kurtuluş iradesini temsil ediyordu. Alkışlar ve başarı dilekleri arasında kürsüye çıktı. Duru bir sesle,
"Sayın arkadaşlar.." dedi, "..Yüce Meclis'in manevi kişiliğine ait olan Başkomutanlık görevini fiilen
ifa etmek üzere bendenizi memur ettiniz. Teşekkürlerimi arz ederim.."
 
Alkışlar salonu sarstı.
 
"..Efendiler!
 
Zavallı milletimizi esir etmek isteyen düşmanları, Allah'ın yardımıyla kesin olarak yeneceğimize
güven ve inancım, bir dakika olsun sarsılmamıştır. Bu dakikada, bu inancımı, yüksek heyetinize karşı,
bütün millete karşı ve bütün âleme karşı ilan ederim. Bu inancımın, gerçekleşmek için ihtiyaç
duyduğu tek şey, yüce heyetinizin beni esirgemesi ve milletin bana yardımcı olmasıdır. Yüksek
heyetinizin ve milletimin esirgemesine ve şefkatine daima mazhar olacağıma bütün yüreğimle
güveniyorum.."
 
Gözleri yaşaran bir tutanak kâtibi, elini gözlerine siper ederek görevini sürdürdü.
 
"..Buna dayanarak, yüksek heyetinizden aldığım feyiz ile bu dakikadan itibaren Başkomutanlık
görevine başlıyorum!" 30
 
242 Şu Çılgın Türkler / Yunan Büyük Taarruzu
 
Kürsüden indi. Kendini, kucaklayan, gülen, ağlayan, dua eden milletvekillerinin arasında buldu.
 
SALİH OMURTAK, telefon eden Salih Bozok'a "Sözü uzatma.." dedi, "Oldu mu? Onu söyle!" Cevabı
alınca odasının kapısına çıkıp neşeyle bağırdı:
 "M. Kemal Paşa Başkomutaaaanü!"
 
"Heeeeeey!"
 
Subaylar sevinçle kucaklaştılar. Albay Asım Gündüz de oradaydı. Anadolu hareketinin sadece
emperyalizm ve onun gölgeleriyle savaş olmadığını, Osmanlı rejimine ve çağdışı anlayışına karşı da
bir ihtilal olduğunu anlamış, Anadolu'ya yeniden ama bu kez tek başına geçmişti. İki gündür
Ankara'daydı. Daha M. Kemal Paşa'yı görmeyi başaramamıştı. Coşkuyla ayağa fırladı. Kütahyalıydı.
Hafif Kütahya şivesiyle söyleyerek oynamaya başladı:
 
Sarı zeybek aman
 
Şu dağlara yaslanır... 31
 
Yıldırım gibi yayılan haber, ta doğu sınırındaki askere kadar bütün orduyu diriltti.
 
İsmet Paşa, M. Kemal Paşa ile anlaştıkları gibi, Batı Cephesi Komutanlığı işlerinin yoğunluğunu ileri
sürerek Genelkurmay Başkan-lığı'ndan istifa etti. Meclis, Başkomutan'ın önerisi üzerine Genelkurmay
Başkanlığı'na Fevzi Çakmak Paşa'yı, Milli Savunma Bakanlığı'na da Refet Bele Paşa'yı seçti.
 
Taşlar yerine oturmuştu.
 
MECLİS TOPLANTISININ sona erdiği saatte Padişah Vahidet-tin, Yıldız Sarayı'nın zengin döşeli
loş bir salonunda, tatilden dönen İngiliz Yüksek Komiseri Sir Horace Rumbold'u kabul etmişti. M.
Kemal Paşa'nın oybirliği ile Başkomutanlığa seçildiğini henüz ikisi de bilmiyordu.
 
Klasik nezaket cümlelerinden sonra Yüksek Komiser, Kral'ın Vahidettin'i ve İstanbul yönetimini
destekleyen sözlü mesajını iletti. Mesaj Vahidettin'i pek duygulandırdı. Milletin kendi arkasında
olduğunu belirtmek için, "Türkiye'nin bugünkü ıstırabından sorumlu
 
Sakarya Savaşı'na Hazırlık 243
 
olanlar nüfusun ancak yüzde onudur" dedi; kısa bir duraksamadan sonra devam etti:
 
"İngiltere Anadolu'daki savaşı neden durdurmuyor, anlamıyorum. Birkaç savaş gemisini İzmir'e, bir-
ikisini de Karadeniz'e yollamanız, iki yanı da mantıklı davranmaya zorlar."
 
Sir Rumbold Padişah'a hayret ve gizli bir acıma ile baktı. Çok zavallı bir duruşu vardı. İngiltere
Sevr'e karşı çıkan M. Kemal'i değil, elbette Sevr'i benimseyen onu tutacaktı. Ama bu 600 yıllık
devletin hükümdarının, olup bitenlere akıl erdiremediği anlaşılıyordu. Ne Yunanistan'ın İngiltere için
anlamını kavramıştı, ne de Ankara'nın bir çift savaş gemisiyle dize getirilemeyeceğini. Sözü
uzatmadı, "Barışı sağlamak için uygun zamanın henüz gelmediğini" söylemekle yetindi.
 
Konuşma Vahidettin'in sızlanmaları ve Yüksek Komiser'in avutucu cevapları ile sona erdi.
 Konuşmanın tutanağı, tarihin gurur ve utanç verici olaylarla dolu belgeliğinde hak ettiği yeri aldı.31a
 
BAŞKOMUTAN orduya ve millete bir beyanname yayımlayarak göreve başladığını bildirdi.
Düşmanı anayurdun 'harim-i ismetinde' (temiz kucağında) boğacağına söz verdi.
 
Bu çok büyük bir sözdü!
 
Bu sözü tutamayan silinip giderdi.
 
Anadolu Ajansı'nın yurda ve dünyaya yaydığı beyanname, bütün Anadolu ve millici İstanbul
gazetelerinde yer aldı. M. Kemal Paşa'nın Başkomutan olması ve beyannamesi, halkta büyük bir ümit
kabarmasına yol açtı.
 
Buna karşılık, milletin kendilerini desteklediğini, Meclis'in M. Kemal'i devireceğini iddia ve ümit
edenleri derin bir hayal kırıklığına uğrattı.
 
İngilizlerin de canları sıkıldı. Fazla bir şey yapması mümkün değildi ama M. Kemal Paşanın
askerliğin yaratıcı bir sanatçısı olduğunu Çanakkale'den çok iyi biliyorlardı.
 
Yunanlılar ise olayın önemini kavrayacak halde değillerdi. Zafer mahmurluğu içindeydiler. Yürüyüşe
geçmek için yapılan hazırlığın bitmesini, Eskişehir'de coşkun madalya ve geçit törenleri ile vakit
geçirerek bekliyorlardı.
 
244 Şu Çılgın Türkler / Yunan Büyük Taarruzu
 
M. KEMAL PAŞA Başkomutanlık ile bakanlıklar arasında eşgüdüm sağlamak üzere bir kalem
(sekreterya) kurdu. Milli Savunma Bakanlığı Müsteşarı Kâzım İnanç Paşayı sekreteryanın başına
getirdi. Kâzım İnanç Paşa, Çanakkale'de ve Suriye'de Komutan Liman von Sanders Paşa'nın Kurmay
Başkanlığını yapmış, deneyimli ve akıllı bir kurmaydı. Sekreterya onun başkanlığındaki birkaç subay
ile memurdan oluşuyordu.
 
Trabzon Milletvekili Hüsrev Gerede'yi de yapılan işler hakkında Meclis'e bilgi vermekle
görevlendirdi. Hüsrev Bey Samsun'a M. Kemal ile birlikte çıkan on sekiz subaydan biri, ilk karargâh
kadrosundan bir kurmay binbaşıydı.
 
Halkın sayıp güvendiği, sözünü dinlediği bazı milletvekillerini halkı aydınlatmak ve gençleri orduya
kazanmak için yakın illere göndermek üzere odasına davet etti:
 
"Herkesle konuşun. Halkı bilgilendirin. Köylü, şehirli, bütün gençlerin bu ölüm dirim savaşına
katılmasını sağlayın. Millete ümit verin. Sizi mahcup etmeyeceğim."
 
"Ne zaman hareket etmemiz uygun olur?"
 
"Yarın sabah!"
 "Oooo!"
 
Milletvekilleri telaşlandılar. Hepsi adına Mazhar Müfit Kansu konuştu:
 
"Öyleyse bize izin verin Paşam." 32
 
Hazırlanmak için genç hızıyla odadan çıktılar. Salih Bozok'u çağırdı:
 
"Salih.." dedi, "..kardeşimden mektup geldi. Paraları bitmiş. Şu notun gizlice anneme ulaşmasını
sağla."
 
"Başüstüne."
 
Not çok kısaydı: "Bankadaki parayı harcayın. Yetişmezse evdeki halıları satın." 32a
 
Sırada, çözümü için mucize bekleyen dev ve acil bir sorun vardı: Orduyu sayıca güçlendirmek,
donatmak, savaş boyunca her gün yiyecek ve cephane ile beslemek.
 
Sakarya Savaşı'na Hazırlık 245
 
Bu çok çetin soruna hemen, hemen, hemen bir çözüm bulmak gerekiyordu. Hainlik sınırına yakın
duran birkaç koyu muhalif, M. Kemal Paşa'nın bu sorunun altında ezilip kalacağını beklemekteydi.
 
Hava kararırken Çankaya'ya geldi. Fikriye Hanım ile iki satır konuştu, Abdurrahim'in başını okşadı
ve çalışma odasına çıktı.
 
CEPHE GERİSİNDE güvenliği sağlamakta zorluk çeken Yunan İşgal İdaresi, dağlara çıkmış milli
çetelerin ve cephe gerisinde kalmış orduya bağlı akıncı kollarının baskınlarını ve sabotajlarını
durdura-mıyordu. Her gün bir-iki kayıp vermekte, haberleşme ve ulaşım aksamaktaydı. Bütün
bölgenin binlerce köyünü işgale yetecek kadar askeri olmadığı için çetelere ve akıncılara yataklık
yaptıklarından kuşkulandıkları yerleri zaman zaman işgal ediyor, halka insafsızca gözdağı vererek
direniş ruhunu kırmaya çalışıyor, birçok sivil erkek ve kadını esir ya da rehine diye Yunanistan'a
götürüyordu. Sefalet içindeki kamplarda tutulan bu sivillerin sayısı üç bini aşmıştı.32b
 
Bu sabah bir Yunan birliği Manisa'nın Gördes kasabasını işgal etmişti.
 
Demirci halkı heyecan ve korkuya kapıldı. Gördes Demirci'ye çok yakındı. Kaçmaya imkân yoktu.
Dört bir yan işgal altındaydı.
 
Demirci, Manisa-Uşak-Balıkesir üçgeninin ortasındaki dağlık bölgede ve düşman denizi içinde bir
ada gibiydi. Bir kez işgal edilmiş, Yunanlılar püskürtüldükten sonra uzun zaman bir daha işgal
görmemişti. Demirci Kaymakamı İbrahim Ethem Akıncı, bu durumdan yararlanarak bir akıncı kolu
kurmuş, giderek Parti Pehlivan, Halil Efe, Hacı Veli gibi dağlarda dolaşıp düşmanla boğuşan bazı
çete reisleri, adamlarıyla birlikte bu ünlü kaymakamın emrine girmiş, akıncı kolu oldukça
güçlenmişti. 
Her fırsatta düşmana darbe vurmaktaydılar.
 
İbrahim Ethem Bey, Gördes'ten Demirci'ye gelen yöneticiler, orduya bağlı akıncı kollarının
komutanları ve Demirci Akıncıları'nın müfreze komutanları ile görüştü. Akşam kaymakamlık ve
belediye görevlilerini, müftüyü, kasabanın önde gelenlerini kaymakamlığa çağırdı. Çağrılanlar koşar
adım geldiler. Odada oturacak yer bulamayanlar ayakta dikildiler. İbrahim Ethem Bey, "Düşman
yarın sabah burayı da işgal edecektir.." dedi, "..silahla karşı koymaya gücümüz yet-
 
246 Şu Çılgın Türkler / Yunan Büyük Taarruzu
 
mez. Kasabayı yakmalarına sebep oluruz. Bu yüzden öteki akıncı kollarıyla birlikte biz de Demirci'yi
geçici olarak terk etmeye karar verdik. Böyle yaparak daha yararlı olacağımızı sanıyoruz.."
 
Dinleyenlerin göğüsleri daraldı.
 
"..Geçici olarak diyorum, çünkü bir gün mutlaka geri dönece-
 
ğiz"
 
Kaymakamlık kâtibine, "Evrakları toplayıp gizli mahzene kaldır.." dedi, Jandarma Başçavuşuna
döndü: "..Sen seçeceğin üç jandarma ile burada kalacak, görevine devam edeceksin. Geri kalanları
serbest bırak. İsteyen bizimle gelsin. Gizli mahzene silah ve cephane saklayın. Gün gelir, gerekir."
 
Topluluğa yöneldi:
 
"Birlik olun! Ne olursa olsun kurtulacağımıza inanın! Düşmana karşı vakar ve haysiyetinizi koruyun!
Düşmanla işbirliği yapanın akıbetinin pek acı olacağını da hiç kimse unutmasın."
 
Akşam inmişti. Bütün akıncılar, hükümet konağının önünde toplanmış, bekliyorlardı. Parti Pehlivan
ile Halil Efe'nin eşleri erkek elbisesi giyip akıncıların arasında yer almışlardı.
 
Demirci halkı akıncılarla ağlaşarak vedalaşmaktaydı.
 
İbrahim Ethem Bey atına bindi, herkes adına, dehşet içinde kaynaşan Demircililere seslendi:
 
"Hakkınızı helal edin!"
 
"Helal-ü hoş olsun!"
 
Kadınların iç paralayan çığlıklarını duymamaya çalışarak kuzeydeki dağlara doğru at sürdüler.33
 
AKINCILAR gece içinde yol alırken, M. Kemal, Çankaya'daki çalışma odasında, otura dolaşa, kahve
ve sigara içe içe, dağınık düşünceleri toparlayıp birleştirmeye çalışıyordu.
 Zihninde, halktan gelen mesajlar, destek telgrafları ve Meclis'teki konuşmaların da etkisiyle, tarihte
örneği olmayan kapsamlı bir tasarı olgunlaşmaktaydı.
 Gece yarısı sessizce kahveyi tazeleyen Fikriye'den, kuru yemeklikleri saymasını istedi. Söylediklerini
dikkatle not aldı. Fikriye yemekle hiç arası olmayan Paşa'nın bu merakına çok şaşmıştı:
 
"Niye sordunuz?"
 
Sakarya Savaşı'na Hazırlık 247
 
"Yann anlarsın. Haydi sen yat artık. Ben daha çalışacağım."
 
Fikriye her zamanki uysallığıyla "Peki Paşam." dedi, "..size iyi geceler."
 
"Sana da."
 
Genç kadın çıkarken, içinden sökülüp gelen bir istekle arkasından seslendi:
 
"Dua et çocuk."
 
"Ah! Başka bir şey yaptığım yok ki."
 
M. KEMAL PAŞA, hazırladığı notları sabah Özel Kalem Müdürü Hayati'ye verdi:
 
"Bunları temize çektir. Fevzi Paşa'ya telefon et. Mümkünse, öğleyin Bakanlar Kurulu'nu toplasın.
Hem peynir ekmek yer, hem konuşuruz."
 
Vedaya gelen Kastamonu, Konya ve Samsun İstiklal Mahkemesi başkan ve üyelerini kabul etti.
"Cephe gerisini sağlam tutun." dedi, "..Damat Ferit gitti ama kuyrukları ve kafadaşları duruyor. Türlü
yollarla orduyu bölmek, içinden çökertmek için çalışıyorlar, uyanık durun. Yarın bazı emirlerim
yayımlanacak, bunların hızla ve dürüstlükle uygulanmasını gözetin. Takdir sizin ama orduya geri
dönmeye hazır kaçakları affetmeniz iyi olur diye düşünüyorum. Cahillik halkın kusuru değildir."
 
Sonra da Cebeci hastanesine giderek yaralıları ziyaret etti. Paşanın öteki yaralılarla birlikte hatırını
sorduğu Yüzbaşı Faruk, "Ben iyiyim Paşam." dedi, "..görevimin başına dönmek istiyorum. Fakat bu
inatçı doktorlara iyileştiğimi kabul ettiremiyorum."
 
Doktorlar yüzbaşının gammazlığına güldüler. Daha dün akşam, M. Kemal'in başkomutan olduğunu
öğrenince, ameliyatlı olduğunu unutarak sevinçle yerinden fırlamış, birkaç dikişi patlamıştı.
 
M. Kemal'i ilk kez gören Nesrin, ziyaretten sonra Faruk'a, "Daha yaşarken efsane gibi bir insan, nasıl
bu kadar mütevazı ve nazik kalabiliyor?" diye sordu.
 
Yan yatakta yatan tek kolu kesik bir binbaşı söze karıştı:
 
"Bir insan gerçekten büyükse böyle olur. Ama şunu diyeyim: Savaş sırasında çok titiz, hatta serttir.
Hatayı affetmez. Çanakkale'de karargâhında çalışmıştım, ordan bilirim."
 248 Şu Çılgın Türkler / Yunan Büyük Taarruzu
 
Hasan Saka
 
Refik Şevket İnce
 
Muhittin Baha Pars
 
HASTANEDEN ayrılan M. Kemal Paşa Valiliğe geldi. Bakanlar toplanmıştı. Simit ve kaşar peyniri
getirttiler, çay söylediler. Toplantı başladı. M. Kemal, "Yunan ordusunun harekete geçmesi fazla uza-
maz.." dedi, "..bu kısacık süre içinde ordunun eksikliklerini tamamlayabilmek için ne yapabiliriz
Hasan Bey?"
 
Maliye Bakanı Hasan Saka, zor duyulur bir sesle ve içi eriyerek, "Bence yapılabilecek bir şey yok
efendim" dedi ve bilgi verdi: Yeni bir vergi konulsa bile, tahsilat çok uzun sürerdi. Halkın tasarruf
gücü sıfıra yakın olduğundan iç borçlanmaya gitmek düşünülemezdi. Sov-yetler'den bu yıla ilişkin
para yardımı gelmiş, aylıklara ve zorunlu cari giderlere gitmiş ve bitmişti. Ekonomi Bakanı Celal
Bayar da Hasan Saka'nın açıklamalarına katıldı.
 
Ürkütücü bir sessizlik çöktü. Her zaman panik halinde olan Sağlık Bakanı Dr. Refik Bey inler gibi
nefes alıyordu.
 
M. Kemal Paşa, "Beyler.." dedi, "..anlaşılıyor ki klasik mali önlem ve yöntemlerle bu işin içinden
çıkamayacağız."
 
"Evet efendim, yazık ki öyle."
 
"Ama ne olursa olsun düşmanı yenmek zorunda mıyız?"
 
"Eveeeet!"
 
"Şu halde bilinen usulleri ve her çeşit mülahazayı bir yana bırakacağız."
 
Çantasından, Hayati Bey'in temize çektirdiği yazıları çıkardı:
 
"Şunlara bir göz atar mısınız?"
 
Sakarya Savaşı'na Hazırlık 249
 
Kâğıtları Hasan Saka'ya verdi. Maliye Bakanı kâğıtları aldı. Okudukça yüzü sararıyordu. Terini sildi:
 
"Ne diyeceğimi bilemiyorum. Halka dünyada eşi benzeri olmayan bir taleple gidiyoruz."
 
Bakanlar meraktan kıvranıyorlardı. M. Kemal açıklama yaptı:
 "Amacım bütün milleti savaşla ilgilendirmek, bütün kaynakları harekete geçirmek, her evi, her
işyerini, cephenin bir parçası yapmak. Bunun için halkı malı ve emeği ile de savaşa katılmaya
çağıracağım. Yüksek sesle okur musunuz? Arkadaşların da bilgisi olsun."
 
Hasan Saka, terini sile sile, Tekalif-i Milliye (Milli Yükümlülük) emir taslaklarını okumaya başladı.
 
Bakanlar, yeni bir savunma anlayışına tanıklık ettiklerini bilmeden, yarı hayranlık, yarı hayret içinde
dinlediler.
 
İlk altı emir, son şeklini alarak, gece yarısından sonra, işgal altında olmayan bütün illere,
mutasarrıflıklara ve ilçelere tellendi.33a
 
ÇORUM POSTANESİNDEKİ nöbetçi telgrafçı, sabaha karşı, gülle gibi ardarda düşen, Başkomutan
imzalı altı telgrafı alınca, panik içinde müdürünü, o da Mutasarrıf Ali Cemal Bardakçıyı uyandırdı.
Mutasarrıf, Başkomutan'ın kanun gücündeki emirlerine uyku sersemi göz attı ve ânında ayıldı.
 
Birinci emre göre, her ilçede kaymakamın başkanlığında bir Milli Vergi Kurulu kurulacak, kurul iş
bitene kadar aralıksız çalışacak, köylere kadar teşkilatlanacaktı. Bütün devlet birimleri, dernekler,
öğretmenler, imamlar ve muhtarlar, Kurulun doğal üyesi gibi çalışacaktı. Kurul teslim aldığı her mal
için, bedeli ilerde ödenmek üzere makbuz verecekti. Emirlere aykırı davrananlar İstiklal
Mahkemelerine sevk edilecekti.
 
Olağanüstülük bundan sonraki emirlerde başlıyordu.
 
Mutasarrıflık ve belediye görevlilerini, askerlik şubesi başkanını, okul müdürlerini, müftüyü,
Müdafaa-yı Hukuk Derneği yöneticilerini, eşrafı ve başlıca tüccarları çok acele toplantıya çağırdı.
 
EMİRDAĞ KAYMAKAMI da telgrafları okuyunca zembereği boşalmış gibi yerinden zıplamış,
kendine gelir gelmez bütün ilgilileri, eşrafı ve esnaf temsilcilerini ayaklandırmıştı.
 
250 Şu Çılgın Türkler / Yunan Büyük Taarruzu
 
Çağrılanlar gözlerini merak içinde kaymakama diktiler. Kaymakam birinci emirden sonra, derin bir
soluk alıp ikinci emri okudu:
 
"Şehir, kasaba ve köylerdeki her ev, birer kat çamaşır, bir çift çorap ve bir çift çarık hazırlayıp
kurula teslim edecektir."
 
Daha ağır isteklerle karşılaşacaklarını tahmin edenlerin kasları gevşedi, yüzleri güldü, rahat bir soluk
aldılar:
 
"Bu kolay canım."
 
"Üçüncü emre geç bakalım Kaymakam Bey!"
 Kaymakam üçüncü emre geçti:
 
"Tüccar ve halk elinde bulunan bez, amerikan, patiska, pamuk, yün, tiftik, kumaş, kösele, meşin, çarık,
fotin, iplik, çivi, nal, mıh, yem torbası, yular, belleme, kolan, kaşağı, semer ve urganın yüzde kırkı
Vergi Kuruluna teslim edilecektir."
 
Dinleyenler dehşetle doğruldular:
 
"Neeeeeeee?"
 
Kaymakamın hiç istemediği halde gülmesi geldi:
 
"Sakin olun. Dahası var. Dördüncü emir: Buğday, saman, un, arpa, fasulye, bulgur, nohut, mercimek,
pirinç, kasaplık hayvan, çay, şeker, gaz, sabun, yağ, zeytinyağ, tuz ve mumun..."
 
"Eeeee?"
 
"Bunların da yüzde kırkı."
 
"Ofooooofl"
 
ÇORUM'da da mutasarrıfı dinleyenler, emirleri duydukça sarsılıyorlardı:
 
"Beşinci emir: Benzin, motor yağı, vazelin, lastik, buji, tutkal, telefon, kablo, pil ve tel stoklarının
yüzde kırkı..."
 
"Anaaam!"
 
"Altı: Her çeşit taşıt aracıyla deve, at, öküz, katır, kadana, merkep gibi yük hayvanlarının yüzde
yirmisi..."
 
"Vay anaaam!"
 
Akşam dört emir daha geldi, emirlerin sayısı on etti. Başkomutan, halkın elinde bulunan her çeşit
silah ve cephanenin üç gün içinde Vergi Kurullarına teslim edilmesini; ilçe bölgelerindeki kasatura,
kılıç, mızrak ve eyer yapabilecek bütün zanaatçıların adlarının ve üretim güçlerinin saptanarak
bildirilmesini; halkın elinde kalmış olan
 
Sakarya Savaşı'na Hazırlık 251
 
her çeşit taşıt aracıyla, ayda bir kez, 100 km.yi geçmemek üzere ordu mallarını ücretsiz taşımasını;
ordunun giyim ve yiyimine yarayacak bütün terk edilmiş mallara el konulmasını emrediyordu.
 
EMİRDAĞ KAYMAKAMI vakit geçirmeden İlçe Vergi Kurulunu kurdu.
 Kurul kaymakamın odasında toplandı.
 
Kurul üyeleri bu hayati sorumluluğun altında ve halktan istenen özverinin büyüklüğü karşısında
sersemlemişlerdi. Üyelerin çoğu ümitsizdi. Kaymakam halkın nasıl davranacağım kestiremediği için
yalpalıyordu. Emirde, "Kurullara her şey makbuz karşılığı teslim edilecek, ne teslim edilmişse bedeli
ilerde ödenecek" deniyordu ama acaba halk inanır mıydı buna?
 
Anadolu, Osmanlı tarihçilerinin 'büyük kaçgun' adını verdikleri on yedinci yüzyıl sonundaki kargaşa
döneminden beri devlete güvenmez olmuştu. Can ve mal güvenliğini sağlayamayan devlet, eşkıyanın
yağmaladığı köyleri bir de vergi almak için kendi zorlayıp in-letmişti. Bu yüzden birçok büyük,
bayındır, zengin köy parçalanmış, köylüler kel tepelere, kuytu vadilere, orman içlerine göçmüş,
böylece devletin ve eşkıyanın gözünün önünden, elinin altından, yolunun üzerinden kaçmıştı.
Kaçamadığını anlaması uzun sürmeyecekti. Eski devlet bugüne kadar, bir şey vermeden, mal ve can
vergisi isteyegel-mişti. Şimdi yeni devlet de istiyordu.
 
Bunları konuşurlarken birden odanın kapısı küt diye ardına kadar açıldı. Kapının çerçevesi içinde
Emirdağ'ın delisi Battal belirdi. Bağırdı:
 
"Selamünaleyküm!"
 
Kaymakam öfkelendi:
 
"Ulan deli, baksana çalışıyoruz. Çık dışarı!"
 
"Kızma beyim, biliyorum, onun için geldim. Duydum ki Kemal'in askeri çıplakmış. Allah şahidimdir
üzerimdekinden başka çamaşırım yok. Çoraplarımı getirdim. Şimdi yıkadım, temizdir."
 
Yaklaşıp masanın üzerine bir çift ıslak yün çorap koydu. Çarıklarını sıyırıp odanın ortasında bıraktı:
 
"Aha bunlar da çarıklarım. Haydi kolay gelsin!"
 
252 Şu Çılgın Türkler / Yunan Büyük Taarruzu
 
Çıplak ayak, huzur içinde yürüyüp çıktı. Kapıyı gümleterek kapadı.
 
Üyelerin dilleri tutulmuştu sanki. Kaymakam, "Halktan kuşkulandığımız için tövbe edelim beyler.."
dedi, "..Deli Battal gibi bir garibin bile yüreği köpürdüyse, tekmil halk ayaklanacak demektir.
Hızlanalım." 34
 
ÇORUM MUTASARRIFI Ali Cemal Bey Haymana'da Kaymakamlık, Ankara'da Emniyet Müdürlüğü
yapmış deneyli bir idareciydi. Sakin bir sesle yapılacakları sıraladı:
 
"Bugün hazırlığımızı yapar, köylere kadar teşkilatlanır, vergileri duyururuz. Yarın sabah da halkı
beklemeye başlarız."
 Eşraftan biri uyarmak gereğini duydu:
 
"Bizim Allah'a şükür imkânımız vardır, veririz. Ve lakin halktan yana sakın hayale kapılma
Mutasarrıf Bey. Bitik halk rızkını verecek değil ya."
 
"Biz gereğini yapalım da, bakalım halk neyler.."
 
Sözünü ümitle tamamladı:
 
"..neylerse güzel eyler."
 
İLLER, mutasarrıflıklar, ilçeler, bucaklar, emirleri aldıkça bir şaşkınlık geçirdikten sonra telaşla
çalışmaya koyuluyorlardı.
 
Emirler, gazeteler, Müdafaa-yı Hukuk Derneği üyeleri, memurlar, öğretmenler, ticaret ve esnaf
odaları, jandarmalar, muhtarlar, imamlar, münadiler, bekçiler yoluyla bütün halka duyuruldu.
 
Bürokrasinin paslanmış çarkları, ister istemez hızla dönmeye başladı.
 
Halk dalgalanıp hareketlendi.
 
Kastamonu Kadınları Müdafaa-yı Hukuk Derneği de, kadınların orduya ayrıca yardımda bulunması
için harekete geçti. Üyeler şehre yayılıp ev ev dolaşarak ertesi gün ikindi namazından sonra şehitler
için okunacak mevlide Kastamonu hanımlarını davet ettiler.
 
ANADOLU'daki pek çok yönetici gibi Çorum Mutasarrıfı da, bütün gün hazırlıklarla ilgilenmiş,
ancak gece yarısı yatabilmişti. Heyecandan gün ağarana kadar gözünü kırpmadı.
 
Sakarya Savaşı'na Hazırlık 253
 
Halkın tavrı sabah belli olacaktı.
 
Evde duramadı, erkenden hükümete geldi. Vergi Kurulu üyeleri, görevliler, işbaşı etmiş
bekliyorlardı. Odasına çıktı. Odacı kahvesini getirdi. Kahvesini alıp pencerenin önüne geldi. Gözünü
meydana açılan yol ağızlarına dikti.
 
Sinek uçmuyor, yaprak kımıldamıyordu.
 
Neden sonra, derin sessizlik içinde belli belirsiz bir gürültü uyandı. Yavaş yavaş yaklaştı. Yol
ağzından iki çuval yüklü bir eşekle yaşlı bir erkek göründü. Onu büyükçe bir çuvalı sırtlamış bir
başka erkek izledi. Derken ellerinde sepetler, heybeler ve torbalarla kadınlar sökün etti.
 
Az sonra taş döşeli hükümet meydanı, arabalar, kağnılar, atlar, eşekler, denkler, balyalar, hurçlar,
sepetler, küfeler, tenekeler, torbalar, heybeler, bakraçlar, testiler, kadınlar, erkekler ve çocuklarla
dolacaktı. 
Ali Cemal Bardakçı ağlamaya başladı.35
 
ANKARA valiliğinin önündeki genişçe meydan da içeri giremeyenlerle dolmuştu. Adalet Bakanı
Refik Şevket İnce valiliğe yoğun kalabalığı zorlukla yararak girebildi. Alt kattaki bütün odalar Milli
Vergi Kurulu ile ona bağlı alt-kurullara ayrılmıştı. Vergisini hemen ödemek ya da mal bildiriminde
bulunmak isteyen erkenci Ankaralılar, odaları ve koridoru doldurmuşlardı.
 
Görevliler gece gündüz çalışacak, üç hafta boyunca eve gidip de çamaşır değiştirecek zaman
bulamayacaklardı.36
 
Ortalık karınca düğünü gibiydi. Üst kata çıkan merdivenin sahanlığında gazeteciler, bu olağanüstü
düğünü izliyorlardı. Yanlarına çıktı. Sesi titreye titreye, "Beyler, bu tabloya çok iyi bakın.." dedi,
"..Anadolu uyanıyor!"
 
KONYA'da da halk vergisini ödemek için hükümet konağını işgal etmişti. Bina uğulduyordu. Üç
Konyalı konuşmak için Vali Galip Pasiner Paşaya çıktılar. Kalpaklı, değirmi sakallı Konyalı,
"Paşam.." dedi, "..arkadaşlar bizi temsilci seçtiler. Konyalıların bir dileğini arz etmek istiyoruz.
Biliyorsunuz, bir hafta sonra kurban bayramı..."
 
Vali Paşa doğruldu:
 
254 Şu Çılgın Türkler / Yunan Büyük Taarruzu
 
"Yooo, hemen söyleyeyim, vergileri ertelemek mümkün değil."
 
Konyalılar gülümsediler:
 
"Hayır Paşam, o başka, vergi borcumuzu ödeyeceğiz. Biz bayram için harcayacağımız şeker parasını
Kızılay'a, kurbanları da orduya vermeyi kararlaştırdık. İlgililere hazırlıklı olmaları için emir
vermenizi diliyoruz."
 
Galip Paşa'nın yüzü mutlulukla parladı.37
 
Milli Mücadele'nin başında Ankara'yı o kadar uğraştıran Konya artık Delibaş'ın, Zeynelabidin'in,
Artin Cemal'in karanlık Konya-sı değildi.
 
EVLER de arı kovanına dönmüştü. Çorap, çamaşır ve çarık hazırlıyorlardı. Antalya'nın Elmalı
kasabasında da, yakın komşu beş yeni yetme kız yün çorap örmek için biraraya gelmişlerdi. Konuşa
konuşa çalışmaktaydılar.
 
İçlerinden biri, "Benim ördüğüm çorabı giyecek asker, inşallah Afyon'a ilk giren asker olur" dedi. Bu
hoş dilek kızlara sevinç çığlıkları attırdı, emeklerine tarifsiz bir ümit tadı kattı:
 
"Aaaaa! Benim ördüğüm çorabı giyen asker de Eskişehir'e ilk giren olsun." 
"Benimki de Uşak'a girsin!"
 
"Benimki Bursa'ya."
 
Sonuncu kız, "Benim askerim de inşallah İzmir'e girer!" dedi.
 
Afet adındaki bu güzel kız, ilerde İzmir'de M. Kemal Paşa ile karşılaşacak, himayesine girecek,
İsviçre'de eğitim görerek Profesör Afet İnan olacaktı.38
 
VERGİNİN YÜKSEKLİĞİNDEN dolayı sızlananlar da vardı elbette. Hele Milli Mücadele'ye karşı
olanlar içlerinden ateş püskürü-yorlardı. Ama söylene söylene de olsa vergilerini vereceklerdi.
Çünkü herkes birbirinin durumunu bildiği için ne kaytarmak mümkündü, ne savsaklamak.
 
Mal kaçırmak isteyenler ile bu işten çıkar sağlamaya yeltenenler, soluğu İstiklal Mahkemelerinde
alacaklardı.38a
 
Sakarya Savaşı'na Hazırlık 255
 
BİR JANDARMA ERİ Konya hükümet konağının geniş bir odasının kapısına 'İstiklal Mahkemesi'
tabelasını yerleştirirken, bir başka jandarma eri de odanın baş duvarına 'İstiklal Mahkemesi
mücahede-sinde (savaşında) yalnız Allah'tan korkar' yazısını astı.
 
Konya İstiklal Mahkemesi üyeleri Konya'ya gelmişlerdi. Öğleden sonra çalışmaya başlayacaklardı.
 
Mahkemenin üyeleri TBMM'ce milletvekilleri arasından seçilmekteydi. Bir jandarma mangası ile
yola çıkıyor, bölgesindeki illerin hangisinde gerekiyorsa orada mahkemeyi kuruyor, sanıkları hızla
yargılıyor ve karar veriyorlardı. Kararları kesindi.
 
Bir ihtilal mahkemesiydi.
 
Halk iki yüzyıldır Osmanlı yönetiminin kararsızlığından, vurdumduymazlığından, ilgisizliğinden,
yavaşlığından o kadar çekmişti ki bu olağanüstü mahkemeleri memnunlukla karşıladı. Hızlı, kararlı
ve cesurdu; yerel sorunlarla ilgileniyor, gaddar yöneticileri hizaya getiriyor, etki altında kalmıyor,
suçlu kim olursa olsun duraksamadan cezasını veriyordu.39
 
İstiklal Mahkemeleri bu nitelikleri ile namuslu, yurtsever halk için bir güvence, halkçı tutumuyla
gelecek için de bir ümitti. Buna karşılık bozguncular, casuslar, hainler, bölücüler, işbirlikçiler,
isyancılar, gericiler, din tüccarları ve aktörleri içinse elbette ciddi bir tehlikeydi. Bu safta olanların
düşüncelerini paylaşanlar, uzun yıllar sonra da bu ihtilal mahkemelerinin aleyhinde konuşacak, haklı
çıkabilmek hırsıyla yalan söylemekten çekinmeyeceklerdi.
 
Bugün Kastamonu bölgesi İstiklal Mahkemesi de Çankırı'ya ulaştı.
 
NASRULLAH CAMİSİ genç, yaşlı pek çok hanımla doluydu. 
Mevlit sona ermişti. Dua ve şehitlere ithaf edilen fatihalardan sonra Kastamonu Kadınları Müdafaa-
yı Hukuk Derneği Umumi Kâtibi Saime Ayoğlu Hanım ayağa kalktı:
 
"Yüce Allah dualarımızı kabul buyursun."
 
"Amiiiiin!"
 
"Düşman ülkemizin kalbine yürümek istiyor. Ordumuz yeni bir savaşa hazır olmak zorunda. Gazi
ordumuza niye biz hanımlar da yardım etmeyelim? Ne dersiniz?"
 
256 Şu Çılgın Türkler / Yunan Büyük Taarruzu
 
Kastamonu Milli Mücadele'yi insanca, malca, paraca sürekli desteklemişti. Daha da destekleyecekti.
"Hay hay" sesleri yükseldi. Üç genç kız saflar arasında tepsileri dolaştırmaya başladı. Kadınlar
küpelerini, bileziklerini, taşlı yüzüklerini, boyunlarındaki takıları, para keselerini tepsiye bırakmaya
başladılar.
 
"Helal olsun!"
 
"Helal olsun!"
 
"Helal olsun!"
 
Tepsiler tepeleme doldu.39a
 
Hatice adlı Zonguldaklı bir genç kız, Kastamonu hanımlarının bu cömertliğini duyar duymaz, düğünü
için o kadar özenle diktirdiği gelinliğini satıp bedeli olan 30 lirayı Kızılay'a bağışladı.39b
 
Anadolu'nun durgun hayatına yeni heyecanlar, yeni değerler, yeni ölçüler, yeni ülküler katılıyor,
millet silkiniyordu.
 
Bu aydınlık ruh uzun yıllar canlılığını koruyacaktı.
 
FETHİ OKYAR Ankara'ya güven içinde gelebilmek için Avrupa'da çare ararken hayli vakit
kaybetmiş, sonunda uygun bir İtalyan gemisine binerek 3 Ağustosta İnebolu'ya çıkmıştı.
 
İnebolu'nun artık bir otomobili vardı.
 
Otomobil Süleymanoviç adlı uyanık bir adamındı. Atsız, öküz-süz yürüyen araba İnebolu halkı için
büyük olay olmuştu. Süleyma-noviç'in arabası dileyeni iki günde Ankara'ya ulaştırıyordu. Ücreti kişi
başına 75 liraydı. Büyük paraydı bu ve Fethi Okyar'ın bu kadar parası yoktu. Faytonla yola çıktı. Dört
günde Çankırı'ya geldi. Çankırı'da kendisini Salih Bozok bekliyordu. M. Kemal Paşa otomobilini
yollamıştı. Sabah yola çıktılar. Akşam Ankara'ya ulaştılar.
 Üç yıldır görüşemeyen iki eski dostun karşılaşması heyecanlı oldu.
 
Bütün gece dertleştiler. Sorunların boyutu ve niteliği soğukkanlı Fethi Bey'i bile ürpertti.
 
ANKARA'ya önce Topal Osman Ağa'nın ünlü 47. Alayı gelmiş, törenle karşılanmıştı. Alay Giresun
ve çevresinin gençlerinden kuruluydu. Pontus ve Koçgiri ayaklanmalarının bastırılmasında görev
almıştı. Donatımları, kıvraklıkları Ankaralılara güven ve ümit vermişti.
 
Sakarya Savaşı'na Hazırlık 257
 
Meclis'in önünden alayla birlikte Giresunlu millici Gülpembe Hanım da geçmişti.
 
Bugün de akşama doğru Merkez Ordu'nun yeni kurup yolladığı iki alay geldi. Meclis önünden iki yanı
bataklık istasyon yoluna döndü. İstasyonun yanında mola verecek ve nereye gideceği hakkında emir
bekleyecekti.
 
Alayların görüntüsü bir gün önceki morali berbat etti. Subayların üniformaları birbirini tutmuyordu.
Hiçbir askerin üniforması yoktu. Tüfekleri kayışsız ve süngü-süzdü. Fişeklerini azık torbalarında ya
da ceplerinde taşıyorlardı. Çarıkları parça parçaydı. Amasya'dan beri yürüyerek geldikleri için
yorgun ve toz-toprak içindeydiler.
 
Bir esnaf, hayal kırıklığına uğrayan arkadaşlarına, "Üzülmeyin.." dedi, "..zaferi kazanıp da barış
olunca, ordumuzu güzelce giydirir, sırmalara boğarız."
 
Bu iki yeni alayı kurup 180 subay, 3.000 savaşçı er, 4 top yollaya-bilen Merkez Ordusu, bu
alaylardan daha yoksuldu.39c
 
ANKARA'ya akşam alacası ve yayla serinliği çöküyordu. Bazı yaralılar hastabakıcıların yardımıyla
tek katlı pavyonların ortasındaki bahçede yürümeye çalışmaktaydılar. Dr. Hasan, Nesrin'in koluna
tutunarak tahta sıraya oturmaya çalışan Faruk'a, "Boşuna gevezelik etme." dedi, "..bir ay daha burada
kalman gerek."
 
Nesrin destekledi:
 
"Doktor bey çok haklı. Hâlâ koluma girmeden yürüyemiyorsu-
 
Topal Osman Ağa
 
nuz.
 
Yüzbaşı Faruk güldü:
 
"Size nazlanıyorum da ondan."
 
258 Şu Çılgın Türkler / Yunan Büyük Taarruzu 
İçerden bir ses Nesrin'i çağırdı. Nesrin izin isteyip içeri koştu. Dr. Hasan arkasından karbeyaz
gömlekli ve başörtülü Nesrin'e baktı. Koşmuyor sanki akıyordu. Faruk'un yanına oturdu, elini dostça
omu-zuna koydu:
 
"İnsanların hallerinden anlayan bir doktor olarak teşhisimi söylüyorum: Bu harika kız seni seviyor."
 
"Doktorcuğum, bu teşhisinde de yanılıyor olmanı dilerim."
 
"Neden?"
 
Faruk'un sesindeki şakacı ton birden kayboldu:
 
"Çünkü er-geç cepheye gideceğim ve dövüşeceğim. Arkamda benim yüzümden acı çekecek birini
daha bırakmak istemem. İstanbul'da annemi bıraktım. Bir annem yeter."
 
GENELKURMAY'daki küçük odada Yarbay Salih ile Albay Asım Gündüz, kahve içerek
dertleşiyorlardı. Lloyd George'un yaptığı bir açıklama ikisinin de canını yakmıştı. Birden M. Kemal
Paşa odaya girince şaşırdılar, ayağa fırladılar. Başkomutan Asım Bey'in elini sıktı. Sanki İnebolu'ya
Şehzade Faruk'la geldi diye İstanbul'a geri göndermemiş gibi candan bir tavırla, "Asım hoş geldin.."
dedi, "..niye gelir gelmez beni aramadın?"
 
"Cesaret edemedim."
 
"Ne demek? Akademide baş-çavuşumdun. Beni çağırabilirdin."
 
Albay Asım Bey bu dostça şakaya gülemedi, büyük bir saygıyla, "Estağfurullah efendim" diye cevap
verdi. Harp Akademisi'ndeyken başçavuşu olduğu doğruydu ama o günden bu yana çok şey
değişmişti. Karşısında artık bir sınıf arkadaşı değil, bir devlet kurucusu, bir ihtilal lideri, bir
Başkomutan vardı.
 
Oturdular.
 
"Ne var ne yok Salih Bey?"
 
Asım Gündüz
 
Sakarya Savaşı'na Hazırlık 259
 
Yarbay Salih, "Lloyd George bir açıklama yapmış.." diye homurdandı, "'Sevr Antlaşması yırtıldığına
göre, artık taraflara silah satmak serbesttir' demiş.40 Şu halde Yunanlılara yeniden silah satmaya
başlayacak bunlar."
 
M. Kemal Paşa'nın yüzü gerildi:
 "Bu sorun değil. Zaten Romanya ve İspanya üzerinden gizlice satıyorlardı.41 Sorun Mr. Lloyd
George'un bin toptan daha tehlikeli olan anlayışı. Sevr Antlaşması'nın galip Yunanlılar açısından
yırtılmış olduğunu söylemek istiyor. Anlaşılıyor ki Yunanlılara yeni ödüller verecek. Bizimse, bu
rezil antlaşmanın tümden yırtılması için dövüşmeye devam etmemiz ve tartışmasız galip gelmemiz
gerekiyor. Çünkü bu fraklı, rugan iskarpinli salon haydutları için hakkın önemi yok, ancak kanla ikna
oluyorlar."
 
öfkeyle yerinden kalktı, yukarı çıktı. Fevzi Paşa yatsı namazını kılmış, Başkomutan'ı bekliyordu.
 
M. Kemal Paşa, "Paşam.." dedi, "..eğitimleri biten Harbiydiler yarın akşam cepheye hareket
edeceklermiş. Sabah talimgaha gidip çocukları ziyaret edelim."
 
"Hay hay."
 
"Belki de çoğunu bu savaşta kaybedeceğiz."
 
"Öyle."
 
İkisi de daldılar. Savaş başlayınca 20-21 yaşındaki bu genç insanlar, takım komutanı olarak erlere
cesaret vermek için en önde ateşe koşacaklardı. Konuşulacak birçok sorun ve alınacak birçok karar
vardı. Dalıp duygulanacak zaman değildi. Fevzi Paşa ister istemez sessizliği bozdu:
 
"Haberler Yunan ordusunun yürümeye hazır olduğunu gösteriyor. Bir an önce cepheye gitmemiz
gerektiğini düşünüyorum..."
 
ANKARA'dan çok uzakta, Britanya İmparatorluğu'nun başkenti Londra'da, Carlton otelinin görkemli
lokantasında Sir Basil Zaharof ile İyonya Bankası'nın Başkanı Sir John Stavridis, akşam yemeğinde
biraraya gelmişlerdi. İkisi de Yunan ordusunun İzmir'e çıkmasını hazırlayan olayları sessizce
yönlendirmişlerdi.
 
Bir süre Paris ve Londra ile ilgili magazin haberleriyle oyalandılar. Venizelos'un zengin bir İngiliz
'lady'si olan Miss Helena Şilizzi
 
260 Şu Çılgın Türkler / vUnan Büyük Taarruzu
 
ile evliliğe hazırlanıyor olması Zaharof'un hoşuna gitti. İstediği gibi az pişirilmiş bonfilesinden
büyükçe bir parça keserken, asıl konuya girdi:
 
"Önceki gün Paris'e gelen Mr. Lloyd George ile görüşmüş, silah satışlarını artık serbest bırakmasını
rica etmiştim. Karar kesinleşin-ce hemen buraya geldim. Bu karardan Yunanistan'ın yararlanmasını
nasıl sağlarız? Çocuklar Ankara'ya yürüyecekler. Yardıma ihtiyaçları olacağını sanıyorum."
 
Et parçasını ağzına attı, ağır ağır çiğneyerek Stavridis'e baktı. Stavridis gülümsedi:
 
"Kolayca. Çünkü İngiliz hükümeti, özel bankaların Yunanistan'a kredi açmasını serbest bırakacak.Bir-iki gün içinde bunu açıklayacaklar." 42
 
Zaharof zarif sakalını dalgalandırarak güldü:
 
"Oooo! Harika."
 
İş basitleşmişti.
 
Büyük armatörlerden ve dünyadaki üç büyük silah satıcısından biri olan Sir Basil Zaharof, Muğla'da
doğmuş Rum asıllı bir Fransız vatandaşıydı, İngiltere'ye yaptığı hizmetlerin karşılığı olarak da
İngilizlere özgü 'Sir' sanını taşıyordu. Her güçlü iş adamı gibi Lloyd Ge-orge'un yakın dostuydu.42a
 
Yunanistan bu iki becerikli iş adamı için hem anavatan, hem de sağlam bir müşteriydi. Yapılacak her
çeşit yardımın ve açılacak her kredinin güvencesi hazırdı: Dağlarından yağ, bağlarından bal akan,
toprağının altı boraks, kömür, kükürt, kurşun, krom gibi zengin maden yataklarıyla dolu Batı Anadolu!
 
Gözleri parlayarak kadehini kaldırdı.
 
Sir John da.
 
YUNAN ORDU KARARGHI artık geç saatlere kadar çalışıyordu. Ordu yeniden düzenlenmiş, üç
kolordu halinde örgütlenmişti.
 
Yürüyüş gününü öğrenen kolordular son hazırlıkları yapıyorlardı.
 
General Papulas Metaxa konyağından bir büyük yudum aldı. Arkasına yaslandı.
 
Sakarya Savaşı'na Hazırlık 261
 
Ordu dinlendirilmiş ve eksikler giderilmişti. Moral çok iyiydi. İstihkâmcılar 30 metre boyundaki
Alpu köprüsünü onarmışlar-dı. Alpu istasyonu Üçüncü Kolordu'nun ikmal merkezi olmuştu.
Demiryolu onarıldıkça ikmal merkezi ileri doğru, Beylik Köprü'ye kadar kaydırılacaktı. Öbür iki
kolordunun ikmal işi de çok iyi düzenlenmiş, ordunun Sakarya nehrini kolayca geçebilmesi için
gereken köprü gereçleri de hazırlanmıştı.
 
Uçak keşiflerine göre Türk ordusunun cephesi, batıya dönüktü.
 
Gülümsedi.
 
Cepheden taarruz edecek gibi ilerleyecekler ama bir tümeni kuzeyde bırakarak, hızla dağların
arkasından güneye inecek, yarmak ve kuşatmak için Türk cephesinin güney (sol) kanadına baskın
vereceklerdi.
 
Gözlerini keyifle kapadı.
 Plan mükemmeldi.
 
GENERAL PAPULAS haklıydı. Türk ordusunun cephesi batıya dönüktü. Ama savunma planı, sağ ya
da sol kanada yönelecek olası bir taarruzu karşılamak için gerekli esnekliği ve önlemleri de
içeriyordu.
 
Ordu, Ankara Çayı ile Ilıca Deresi arasında, nehrin doğu kıyısında savunma düzeni almıştı. Orta
geride de, düşman taarruzunun yönüne göre sağ ya da sol kanada gönderilmek üzere güçlü ihtiyat
birlikleri bulunduruluyordu.4215
 
Ancak şu sorun vardı:
 
Ordu savaşçı asker ve silah sayısı bakımından henüz istenen güce ulaşabilmiş değildi. Ordunun
güçlenmesi için yeterli sayıda yeni ve eğitimli askerin gelmesi gerekiyordu. Bunun için de zamana
ihtiyaç vardı. Savaş erken başlarsa, iki ordu arasında güç bakımından çok tehlikeli bir fark oluşacaktı
ki bu yenilgiye yol açardı.
 
Öncelikli sorun orduyu savaş başlamadan güçlendirmekti.
 
İsmet Paşa bu amaçla, Genelkurmay'in tavsiyesine uyarak, Akşehir'de toplanmakta olan 2. Gruba,
"cephe sol kanadına katılmak üzere gizlice hazırlanarak hemen yürüyüşe geçmesini" emretti. Bu karar
sorunu çözmüyordu ama hafifletiyordu.
 
262 Şu Çılgın Türkler / Yunan Büyük Taarruzu
 
Bu sırada Ankara'da, Genelkurmay'da, M. Kemal Paşa, Fevzi Paşa, Salih Omurtak ve Harekât
Şubesinin kurmayları da, Genelkurmay'a bağlı olan Mürettep Kolordu'nun durumunu
görüşmekteydiler. Kısa bir görüşmeden sonra aynı amaçla Mürettep Kolordu'nun da cephe sağ
kanadına alınması uygun bulundu.
 
Albay Kâzım Özalp'e kolordusunu yürüyüşe hazır tutması bildirildi.
 
BAKIRKÖY BARUT FABRİKASININ depolarından kaçırılan Alman fişekleri ile subayların
'oyuncak' dediği küçük ve yararlı malzemeleri taşıyan geniş karınlı bir motor karşı kıyıyı izleyerek
Karamürsel'e ulaşmıştı. Sabah gün doğmadan İzmit'e geçti.
 
Kaçakçı motorları Marmara'da işgalcilere yakalanmamak için geceleyin ve çok dikkatli yol alıyor,
deniz ufkunda bir gölge belirse motor susturuluyor, gerekirse kıyıya yanaşıp yatıyorlardı.
 
Motor iskeleye halat attı.
 
Gizli örgüt motorun geleceğini İzmit'e bildirmişti. Yaşlı bir deniz başçavuşu, kaptanı ve mürettebatı
kucakladı, öptü, kıyıya davet etti. Çorba ve cevizli ekmek hazırlatmıştı.
 
Askerler sandıkları, kutuları karaya taşımaya başladılar. 
CEBECİ ABİDİNPAŞA tepesindeki subay okulu, resmi adıyla Zabit Namzetleri Talimgahı Temmuz
1920'de açılmıştı.43 İstanbul'daki Harp Okulu'ndan ve işgal altındaki şehirlerde bulunan askeri
liselerden kaçarak Ankara'ya gelenler ve yedeksubaylar, bu okulda kısa ve yoğun bir eğitim
gördükten sonra istiklal ordusuna katılıyorlardı.
 
Nefti çadır bezinden dikilmiş uydurma üniformaları içinde, yüzleri güneşten yanmış iki yüz kadar
teğmen, tören düzeninde, Başko-nıutan'ın konuşmasını bekliyordu. Başkomutan'la birlikte, Fevzi, Re-
fet ve Kâzım İnanç Paşalar, asker kökenli bazı milletvekilleri, Fethi Okyar, Genelkurmay ve Milli
Savunma Bakanlığının üst yöneticileri de gelmişlerdi.
 
M. Kemal Paşa iki adım öne çıktı:
 
Sakarya Savaşı'na Hazırlık 263
 
"Çocuklarım, bu talimgaha henüz Harbiye diyemiyoruz. Çünkü çok eksiğimiz var. Ama ben sizlere,
hakkınız olan adınızla hitap edeceğim.
 
Harbiydiler!
 
Savaş ve yenilgi acıları içinde büyüdünüz. İşgal altındaki okullarınızdan, evlerinizden kaçtınız,
milletinizin kurtuluş mücadelesine katılmak için binbir zorluk içinde Ankara'ya geldiniz. Burada
yorucu bir eğitimden geçtiniz. Ne çocukluğunuzu bildiniz, ne gençliğinizi yaşadınız. Birkaç gün sonra
da çok sert bir savaşa katılacak, gerekirse canınızı feda edeceksiniz.
 
Biliniz ki gelecek nesiller bu fedakârlıklar sayesinde, medeni âlemde, eşit haklara sahip, bağımsız bir
milletin, fikri hür, irfanı hür, vicdanı hür çocukları olarak yaşayacaklar. Size söz veriyorum!"
 
Yeni teğmenlerin inanan sesi top gibi patladı:
 
"Sağ oool!"44
 
YAŞLI BAŞÇAVUŞ topuklarını coşkuyla çarparak tekmil verdi:
 
"Binbaşım, motor sabaha karşı geldi. Boşaltıldı. İstanbul'a geri döndü. Yüz bin Alman fişeği ile
birçok harika ıvır zıvır getirmişler. Ivır zıvırları gördüm, bayıldım. Kurban olayım bunları hemen
cepheye ulaştıralım. Komutanlarımız bayram etsin."
 
Gelen malzemenin listesini İzmit Deniz Komutanı Binbaşı Celal Köprücü'nün önüne bıraktı.
Binbaşının yüzü pembeleşti. Gelen yararlı malzemeden çok, babacan Başçavuş'un cephedekiler adına
duyduğu katıksız sevinçten mutlu olmuştu. Başçavuşun bir gözü kördü, kör gözü bile sevinçle
parlıyordu.
 
Orduyu taş gibi birlik içinde tutan bu sevgiydi.
 CEPHE KOMUTANLIĞININ emri 2. Grubun Akşehir'deki karargâhına öğleye doğru ulaştı. Konya
yönünü örtmek için düzen almış olan grup hemen yola çıkacak durumda değildi.
 
Cephe sol kanadına ulaşmak için aşılacak bozkır yolu 150 kilometreydi. Bu mesafe ancak beş konakta
alınabilirdi. İlk üç konakta su yoktu. Grubun cephane ve erzakıyla birlikte ek olarak üç günlük suyunu
da taşıması gerekecekti. Ama elde ne su fıçısı bulunuyordu, ne de fıçıları taşıyacak kadar araba.45
 
264 Şu Çılgın Türkler / Yunan Büyük Taarruzu
 
Yola çıkmayı zorlaştıran bir engel daha vardı. 5. Tümen'in son alayı bu sabah erkenden Akşehir'e
gelmek üzere Konya'dan hareket etmişti.
 
Katardan bir daha haber alınamamıştı.
 
5. TÜMEN'in son alayını ve tümenin iki topunu taşıyan uzun katarın lokomotifi, odun bittiği için
Konya-Akşehir arasında, Kemrelik rampasında can vermişti.
 
Alay Komutanı şaşkına döndü.
 
Trenler kömür olmadığı için odunla hareket eder, odun biterse yolda durup ağaçlar kesilir, hatta
istasyonların ahşap kısımları parçalanıp ocağa atılırdı. İşbilir subaylar erleri yakın çevreye odun
bulmaya yolladılar. Erler çalı-çırpı ile dönünce, Birinci Tabur Komutanı Deli Yüzbaşı Zekeriya
iyice delirdi:
 
"Ulan köz kebabı mı yapacağız burda? Uçun! Bir parça odun bulup getirmeyeni, yağlı çıra diye bu
iblisin ocağına sürmezsem namerdim."
 
Erler uçsuz bucaksız bozkıra yayıldılar.
 
Ufka kadar tek ağaç ve tek bina yoktu.
 
Yürümeye kalksalar Akşehir'e dört günde varırlardı. Tümen karargâhına haber verebilseler, belki
komutan bir lokomotif yollayıp katarı Akşehir'e aldırırdı ama buraları bilen bir subay Akşehir'le
bağlantı sağlanabilecek ilk istasyonun yayan üç saat çekeceğini söylüyordu. Sağlam lokomotif yoksa
ne yapacaklardı? Bu durumu öğrenebilmeleri için ilk istasyona gidecek adamın geri dönmesi de bir
üç saat alacaktı.
 
Ooooooof!
 
GEYVE'deki Mürettep Kolordu karargâhına cephe emri bu sırada geldi.
 
Bu kolordunun karşısında Bursa-Söğüt arasına yayılmış olan 11. Yunan Tümeni bulunuyordu. Bu
tümene belli etmeden çekilebilmek için hazırlık çok gizli yapılmalı, hele 17. Tümen'in buradan
ayrıldığı hiç belli edilmemeliydi. Yoksa bu katil tümen durumu anlar anlamaz geride kalacak küçük
birlikleri ezip ilerleyerek köyleri yağmaya ve yakmaya girişebilirdi. 
Sakarya Savaşı'na Hazırlık 265
 
Albay Kâzım Özalp 17. Tümen'e çok gizli olarak toplanmaya başlamasını emretti. Karargâh subayları
kolordunun ayrılışından sonraki savunma düzenini planlamaya koyuldular.
 
Geride Süvari Tugayı ile milli müfrezeler kalacak, bölgenin ve birliklerin komutanlığını Tugay
Komutanı Albay Hacı Arif Bey üstlenecekti.
 
ASKERLER yine çalı-çırpı ile dönmüşlerdi. Yüzbaşı Zekeriya deli deli baktı ama bir şey demedi.
Alay Komutanı ile öteki tabur ve bölük komutanları biraraya gelmiş konuşuyorlardı. Yanlarına gitti.
Bir süre onları dinledi. Kimsenin bir çare üretmediğini görünce patladı:
 
"Komutan!"
 
"Evet?"
 
"Bir fikrim var."
 
"Söyle!"
 
"Vagonların çoğunun duvarı, tabanı ve sıraları tahta. Bunları parçalayıp yakarak yol alabiliriz.
Yetmezse cephane sandıklarını yakarız. O da yetmezse postallarımızı, çarıklarımızı,
palaskalarımızı..."
 
"Yeter!"
 
Bu delice çözüme komutanın aklı yatmıştı. Uçar gibi ortaya koştu. Askerler ve genç subaylar,
vagonların gölgesine sığınmışlardı. Hava haince sıcaktı. Avazı çıktığı kadar bağırdı:
 
"Son iki vagonla gelenler ayağa kalksın!"
 
Yüz kadar asker, bir teğmen ve bir astsubay ayağa kalktı.
 
Yarım saat sonra iki vagon parçalanmış, tahta parçaları lokomotife bağlı olan 'yakacak vagonuna'
taşınmıştı. Rum makinist, "Bu tahtalarla olmaz, sünger taşına dönmüş bunlar" diye itiraz edip
duruyordu. Yüzbaşı Zekeriya beklenilmez bir sükûnetle tabancasını çekti, namlusunu adamın iki
kaşının arasına dayadı, emniyetini açtı:
 
"On beş dakika sonra yola çıkacağız. Anladın mı çorbacı?"
 
Makinist çok iyi anlamıştı. Ateşçiye ocağı canlandırması için ar-darda emir yağdırdı. Kazan istim
tutar tutmaz hareket ettiler. İlk istasyonda durup Akşehir'e demiryolu telgrafı ile bilgi verip yola
devam edeceklerdi.
 266 Şu Çılgın Türkler / Yunan Büyük Taarruzu
 
Bir Yunan keşif uçağı gürültüyle üzerlerinden geçip Ankara yönüne gitti. Arkasından kıskanarak
baktılar.
 
ANKARA ile Polatlı arasındaki Malıköy istasyonunun kuzeyindeki açıklıkta yüzden fazla er
toplanmış, emir bekliyordu.
 
Sarışın, uzun boylu, genç bir havacı işi yöneten üsteğmene, "Keşke bir el silindiri olsaydı" dedi.
 
"Haklısın aslanım ama silindir nerde? Ben istihkâm bölük komutanıyım, benim bölüğümde iki adet
testere var. Ona göre durumu anla. Ama merak etme. Sarıköy ve Polatlı havaalanlarını da böyle
hazırlamıştık. Toprağı ıslatıyoruz, keçeciler gibi oynaya oynaya sıkıştırıyoruz. Bunu iki-üç kez
tekrarlıyoruz. Taş gibi pist oluyor."
 
Üsteğmen Batı Cephesi Uçak Bölüğü için havaalanı hazırlıyordu. Çavuşa seslendi:
 
"Haydi başlayın."
 
Çavuş erlere döndü:
 
"Hazır mısınız? Başla!"
 
Ne yapacakları erlere iyi tarif edilmiş olmalıydı. Kısacık ama güçlü adımlarla, ayaklarını vura vura,
ıslak toprağı ezip bastırarak, düzenli bir biçimde ilerlemeye başladılar.
 
Hareketleri giderek bir raksa dönüşecekti.
 
Çadırlar kurulmuş, büyükçe bir çardak yapılmış, telefon hattı çekilmiş, benzin varilleri ve yağ
bidonları yakındaki boş bir ağıla yerleştirilmişti. Pistin yapımı bitince havaalanının tek eksiği
kalacaktı: Uçak. Eldeki dört uçak, uçabilmek için Ankara uçak tamirhanesinde mucize bekliyordu.
 
AKŞEHİR İSTASYON KOMUTANI, 5. Tümen Komutanı Yarbay Kenan Dalbaşar'a haberi ulaştırdı:
Kayıp katar bulunmuş, geliyordu.
 
Oh yahu!
 
Bu sorun kapanmış görünüyordu. Ama su ve araba sorununu çözmek mümkün olmamıştı. Grubun
ağırlığı (erzakı, cephanesi, yedek silahları vb.) 75 ton tutuyordu. Akşehir Menzil Komutanlığı bu
ağırlığı taşıyacak arabaların yarısı için kendi araba kollarını vermiş, yarısını da halktan toplayarak
sağlamıştı. Ama Menzil Komutanı,
 
Sakarya Savaşı'na Hazırlık 267
 
"Elimde hiç fıçı yok.." demişti, "..bunları taşıyacak araba da bulamam. Halkın elinde ne varsa zatenaldım."
 
Su sorunu çözülmemişti.
 
Bütün ikmal ve menzil birimleri Konya'daki Batı Anadolu Menzil Komutanlığı'na bağlıydı. Oradan
araba isteyebilirlerdi ama arabaların gelmesi en az bir hafta sürerdi.
 
Kafası bozulan Grup Komutanı Albay Selahattin Adil Cephe Komutanlığına, su sorunu ve araba
olmaması yüzünden grubunun cepheye katılmasını şüpheli gördüğünü belirten karamsar bir yazı
yazdı.4*5
 
RUM MAKİNİST haklı çıkmıştı. Yağmur ve güneş yiye yiye niteliğini yitirmiş tahtalar zor yanmakta,
yanınca da çabucak kül olmaktaydı. Saatte en çok 10 km. hızla gidebiliyor, gerektikçe durup iki vagon
daha parçalıyorlardı. Duvarsız kalmış vagonlardaki askerler ağustos güneşinden korunmak için
koyunlar gibi birbirlerinin gölgesine sokularak yumaklar oluşturmuşlardı.
 
Bu gidişle Akşehir'e ancak gece varabileceklerdi.
 
Albay Selahattin Adil
 
Yarbay Naci Tınaz
 
268 Şu Çılgın Türkler / Yunan Büyük Taarruzu
 
2. GRUP KOMUTANININ karamsar yazısı, en çok Cephe Kurmay Başkanı Naci Tınaz'ı kızdırdı,
kızdırmakla kalmadı, grubun cepheye katılamayacağını düşündürerek telaşlandırdı da. Yenilgi, geri
çekiliş, on binlerce askerin kaçışı, uykusuz geceler Naci Bey'in sinirlerini yormuştu. Hazırladığı çok
sert cevabı İsmet Paşa durdurdu, "Bu üslupla komutanı büsbütün panikletmeyelim.." dedi, "..sen de
sakin ol. Kesin olarak yola çıkmalarını yaz ama üslubu yumuşat."
 
Naci Bey öfkesini ve telaşını içine gömdü:
 
"Peki efendim."
 
ANKARA askerlik şubesinde işlemleri biten, çarıklı, yemenili, potinli, şalvarlı, poturlu, pantolonlu,
mintanlı, gömlekli, ceketli, iki yüz kadar köylü, kasabalı ve şehirli genç, ellerinde çıkınları, torbaları,
çantaları, heybeleri, dağınık düzen, önde davul zurna, arkada askerlik şubesinden bir subay, alkışlar,
dualar, tehlil ve tekbirler arasında, neşeyle, bağıra çağıra, bir eğitim alayına yollanmak üzere
Meclis'in önünden geçip istasyona iniyordu. Saz çalmayı bilenler, sazlarını tüfek gibi omuzlarına
almışlardı. Bazılarının annesi, babası, kardeşleri de birlikte yürüyorlardı.
 
Aralarında iki de eski asker vardı.
 
M. Kemal Paşa veda için Meclis'e gelmişti. Ertesi sabah cepheye gidecekti. Neşeli uğultuyu duyunca,
bazı milletvekilleriyle, Meclis'in yola bakan balkonuna çıkıp bu renkli kafileyi izledi. Eskiaskerlerden biri Paşayı tanımıştı. Heyecanla yanındakini dürterek fısıldadı:
 
"Mustafa Kemal Paşa!"
 
İki usta asker selam vererek, gözlerini Başkomutan'dan ayırmadan, ayaklarını sertçe vurarak
yürüyünce, gençler de heveslendiler, onlar da iki usta askerin selamını ve yürüyüşünü taklit ederek
geçmeye koyuldular. Bütün acemiliklerine rağmen askerce bir tavırları vardı. Savaşı kabul ettikleri
belli oluyordu.
 
Başkomutan gençleri sevgiyle selamladı.46a
 
YOLA ÇIKMAK için bir çözüm bulunmadığı ve Akşehir'de çakılı kaldıkları için 2. Grup
karargâhında da hava elektrikliydi. Albay
 
Sakarya Savaşı'na Hazırlık 269
 
Selahattin Adil Bey Kurmay Başkanı Binbaşı Burhanettin Denker'i odasına çağırdı, bağırmaya
başladı:
 
"Nerede bu Menzil Komutanı? Bir çare bulsun diye emir vermiştim. Ne yapmış, nereye gitmiş, ne
oluyor? Hâlâ bulamadınız mı adamı?"
 
Burhanettin Bey sükûnetle, "Her yeri arattım, hâlâ da aratıyorum.." dedi, "..nerede olduğunu, nereye
gittiğini kimse bilmiyor. En gerektiği anda birdenbire sırra kadem bastı., Belki de kaçtı."
 
"Neeeeeeee?"
 
Masaya yumruğunu vurdu:
 
"Buna düpedüz hainlik denir."
 
YAŞLI AKINCI Faris Ağa, "Beyim hazırız" dedi.
 
Orduya bağlı akıncılar ile Demirci Akıncıları, dikkati çekmemek için yolda birbirlerinden
ayrılmışlar, Demirci Akıncıları Tavak yaylasına gelmişti. Şimdi yaylanın ormanlık bir köşesinde
toplanmış, İbrahim Ethem Bey'in yapacağı konuşmayı bekliyorlardı. Akşam güneşinde gölgeleri
uzamıştı. İbrahim Ethem Bey bir kaya parçasının üstüne çıktı:
 
"Akıncılar!
 
Evlerimizi, işlerimizi terk edeli günler oldu. O günden beri dağdayız, düşman içindeyiz. Aç kaldık.
Daha da kalacağız. İki şehit verdik. Daha da vereceğiz. Kurtulmadığımıza göre, bu kavga sürecek.
Düşmanımız yalnız Yunanlılar ve onların hizmetinde kan döken, ev yıkan, can alan Hıristiyan çeteler
değil. İnanmak zor ama düşmana hizmet eden ve yağma yapan Müslüman çeteler de var. Ne yazık ki
bizim bile aramızdan bir bozguncu çıktı. Sizi kaçmaya, düşmana teslim olmaya teşvik ettiğini, hattazorladığını öğrendik. Vatan hainini hoş görüp affeden ondan daha haindir."
 
Dönmeden arkaya seslendi:
 
"Getirin şu haini!"
 
İki akıncı, elleri arkadan bağlı, saçı sakalı birbirine karışmış birini, ite kaka meydanın ortasına
getirdiler. Kısa, zayıf, küçük gözlü bir çeteciydi. Debeleniyor, ağzından tükürükler saçarak
bağırıyordu:
 
"Vurun şu kaymakamı da evlerimize dönelim!"
 
270 Şu Çılgın Türkler / Yunan Büyük Taarruzu
 
Yüz elli kadar akıncı yarım ay halinde dizilmiş, kıpırdamadan duruyorlardı. Çeteci bir daha bağırdı:
 
"Ulan korkaklar, vursanıza şunu!"
 
İbrahim Ethem Bey başıyla işaret verince, bozguncunun sağındaki akıncı tabancasını çekti, emniyetini
şaklatarak açıp ensesine dayadı. Adam yalvarmak için ağzını açıyordu, silah patladı, öne doğru
savrulup yüzükoyun düştü.
 
İbrahim Ethem Bey, "Şimdi beni iyi dinleyin!" dedi, "..aramızdan bir bozguncu daha çıkmasını
istemiyorum. Zayıflar, bu çetin şartları göze alamayanlar, pişman olanlar ayrılabilir. Ayrılanlara
gücenmeyeceğim. Çünkü bundan sonraki günlerimiz çok daha zor geçebilir."
 
Kimse kımıldamadı.
 
"Pekâlâ. Biz rahat karar vermeniz için çekiliyoruz. İsteyen silahını bırakıp gitsin. Gidecek olanlara
sözüm şudur: Bizim hakkımızda bilgi vermesinler. Başarımız için dua etsinler. Geri dönemezsek
hayırla yad etsinler."
 
Kaymakam ile müfreze komutanları Parti Pehlivan, Halil Efe, Hacı Veli ve Mehmet Efe meydandan
uzaklaştılar.
 
Yarım saat sonra Faris Ağa geldi:
 
"Beyim, mazeretli arkadaşlar silahlarını bırakıp ayrıldılar. Kalanlar emrinizi bekliyor."
 
Akıncılardan kırkı dürüstçe ayrılmıştı. Kalanlar ayakta düzenli bir biçimde bekliyorlardı.
 
İbrahim Ethem Bey, "Ordu Sivas'a, Erzurum'a bile çekilse biz burada kalacağız.." dedi, "..artık ne ev,
ne aile. Bizim için bundan sonra bir tek düşünce var: Düşmanı yok etmek. Ellerinizi koynunuzdaki
nıushafın üzerine koyun. Yemin edeceğiz."
 Yemine müfreze komutanları da katıldılar:
 
"Düşmanı yeninceye kadar savaşacağıma, arkadaşlarıma ihanet itmeyeceğime, halka zulüm
yapmayacağıma, iyilikle muamele edeceğime vallahi ve billahi!"
 
Silah sesi yerlerini belli etmişti. Bir başka yerde gecelemek için yola çıktılar.47
 
KAYIP KATAR Akşehir'e gece geç saatte ulaştı. Komutanlar is-l.ısyonda alayı bekliyorlardı.
 
Sakarya Savaşt'na Hazırlık 271
 
Akşefîir'e on dört vagonun ahşap kısımlarını parçalayıp yakarak gelebilmişlerdi. Askerler güneşten
ve isten kararmışlardı. Baygın gibi uyuyorlardı. İnleyerek uyandılar, birbirlerinden güçlükle
çözüldüler, zorlukla sıralandılar. Alay Komutanı yaklaşıp tekmil verdi. Yorgunluktan sallanıyordu.
 
Albay Selahattin Adil Bey, tümen komutanlarına, "Her şey hazır olsaydı bile bu gece yine yola
çıkamayacakmışız.." dedi, "..şunlara baksanıza. Alay üç günde kendine gelirse çok iyi."
 
BU SAATTE Genelkurmay'a Muharip adlı örgütten çok can sıkıcı bir mesaj geldi. Örgüt İzmit'e
kaçak fişek ve askeri gereç götüren motorun İstanbul'a dönerken, bir İngiliz devriye motoru tarafından
durdurulup arandığını, kaçak fişeklerin ve gereçlerin teslim edildiğini gösteren makbuzun İngilizlerin
eline geçtiğini, örgütün adının ve mührünün deşifre olduğunu, kaptan ve mürettebatın tutuklandığını
bildiriyordu.
 
Allah kahretsin!
 
Tam da savaşın eşiğinde, çalışmalara ara vermek, bazı görevlileri hemen İstanbul'dan kaçırmak
gerekiyordu. Örgüt, yeniden faaliyete geçince Felah adını kullanmayı önerdi.48
 
Felah kurtuluş demekti.
 
12 AĞUSTOS 1921 Cuma sabahı Fikriye Hanım ile küçük Ab-durrahim, M. Kemal Paşa'yı
ellerinden öperek cepheye uğurladılar.
 
Arkasından su döktüler.
 
1919'da askerlikten ayrıldığı için sivildi. Orduya bir sivil olarak komuta edecekti. Her zamanki gibi
giyinmişti: Astragan kalpak, geniş cepli, açık tirşe spor ceket, kravat, beyaz gömlek, avcı pantolonu
ve çizme.
 
Türk ordusunun başkomutanı kırk yaşındaydı.
 
ANKARA İSTASYONU olağanüstü bir gün yaşıyordu.
 
Başta Refet Paşa olmak üzere Bakanlar, Meclis Başkan Vekilleri, Ankara'daki milletvekilleri, Vali,Belediye Başkanı, sivil ve askeri üst yöneticiler, gazeteciler M. Kemal Paşa, Fevzi Paşa,
Başkomutanlık
 
272 Şu Çılgın Türkler / Yunan Büyük Taarruzu
 
Kalemi Umumi Kâtibi Kâzım İnanç Paşa'yı ve onlarla birlikte gidecek olan subayları uğurlamaya
gelmişlerdi.
 
Demiryolları Genel Müdürü Albay Behiç Erkin üç vagonlu bir karargâh treni hazırlatmıştı. 1912
Krupp yapısı güçlü lokomotifi bugün ilk kez eğitimini tamamlamış bir Türk makinist yönetecekti.
 
Havada bir ümitsizlik yoktu ama coşku da yoktu. Durumun ciddiliği yüzlere yansımıştı. Din İşleri
Bakanı Fehmi Gerçeker'in dudakları sürekli kıpırdamâktaydı. Anlaşılan durmadan dua ediyordu. Dr.
Refik Saydam'ın sesi heyecandan daha da incelmişti.
 
Paşalar herkesin elini sıkarak veda ettiler. Yaverler ve muhafızlar binince vagonların kapıları
kapatıldı. Karargâh treni peronu buğuya boğarak hareket etti.
 
Saat 09.00'du.
 
Biri olanca sesiyle haykırdı:
 
"Güle güle gidin, zaferle dönün!"
 
BİNBAŞI TEVFİK, sabah raporlarını okumayı bitirir bitirmez kalpağını başına geçirip İsmet Paşanın
odasına daldı.
 
"Paşam!?"
 
İsmet Paşa, iki gündür boş kaldıkça, General Papulas'ın komutanlık psikolojisini çözüp anlamaya
çalışmaktaydı.49 Başını kaldırdı:
 
"Evet?"
 
"Düşmanın Afyon'dan Emirdağ'a doğru bir hareketinin gelişmekte olduğu bildiriliyor.50 Anlaşılan
buradaki Yunan tümeni öteki tümenlerle aynı hizaya gelmeye çalışıyor. Şu halde Yunan genel
yürüyüşü bir-iki gün içinde başlayacak."
 
Bir kuzgun sürüsü karargâhın toprak çatısını çığlık çığlığa yalayıp geçti.
 
Savaş, ordu daha gerekli düzeye ulaşamadan kapıyı çalmıştı.
 
EMİRDAĞ'a doğru gelişen düşman hareketi 2. Grup Komutanı Selahattin Adil Bey'i çok ürküttü.
Burada biraz daha beklerlerse, genel Yunan yürüyüşü başlayacak, birliği ile cephe arasına güçlü
Yunan birlikleri girecek, çok kritik bir duruma düşeceklerdi. Cephe de 'ne yapıp edip' hareketegeçmesini çok kesin bir dille emretmişti.
 
Sakarya Savaşı'na Hazırlık 273
 
Tümen komutanları ve kurmay başkanlarıyla bir toplantı yaptı. Durumu bir daha değerlendirdiler.
Burada kalmak susuz kalmaktan daha tehlikeli görünüyordu. Cepheye ulaşmak için ilk üç konağı susuz
aşmayı göze alarak ertesi akşam yola çıkmaya karar verdiler. Karargâh ve iki tümen, yolculuk
hazırlığına girişti.
 
Her şey çılgınca hızlandı.
 
Yusuf izzet Paşa
 
Fahrettin Altay
 
AFYON'a 70 km. mesafedeki Emirdağ, Yunan ordusunu gözlemek, ilerlerse savaşarak geciktirmekle
görevli Süvari Grubunun merkeziydi.
 
Grup Komutanı Albay Fahrettin Altay çadırının önünde oturmuş kahvesini höpürdetiyordu. Ölümle
yüz göz olmuş her savaşçı gibi o da her ânın tadını çıkarmasını bilirdi. Halkın, evlerdeki tarihi
kılıçları bile Vergi Kuruluna teslim ettiğini öğrenmişti. Böyle giderse yakında süvari grubu kılıçla
donatılabilecekti. Duyduğuna göre MM Grubu da İnebolu'ya 3.000 adet sahici mızrak yollamıştı. .
 
Keyifle bir yudum kahve daha aldı. Seyisi Köse, iki at boyu uzakta çömelmiş, bu çocuk kalpli dev
adamı hayran hayran seyrediyordu.
 
Kurmay Başkanı geldi ve komutanın sabah keyfini mahvetti: Afyon'daki 9. Yunan Tümeni yola
çıkmıştı. Emirdağ'a doğru ilerliyordu.
 
274 Şu Çılgın Türkler / Yunan Büyük Taarruzu
 
.
 
Komutanın başına ağrı saplandı. Grubun iki tümeni, bir de tugayı vardı. Bir tümeni (2. Sv. T.) Yunan
cephesi gerisine yaptığı akından daha dönmemişti. Öteki tümeni (14. Sv. T.) 60 km. kuzeyde, Belpı-
nar'daydı; bu akşam Yunan cephesi gerisindeki Seyitgazi'ye akın yapmak için yola çıkacaktı.
 
Elinin altında yalnız 500 mevcutlu Süvari Tugayı bulunuyordu.
 
■
 
YÜRÜYÜŞE GEÇEN 9. Yunan Tümeni ise 12.500 mevcutluydu.
 
Tümenin Komutanı Albay Kalinski, Afyon'da kalacak olan 4. Tümen'in Komutanı General Trikupis'e
veda etmeye gelmişti. Tümeninin öncüsü sabah erkenden yola çıkmıştı. Kendisi, karargâhı ve alaylarıile birlikte öğleden sonra hareket edecekti. Küçük bir bölümü geride kalmıştı. O da birkaç gün sonra
yola çıkacaktı.
 
Şık, yakışıklı, neşeli ve iyimserdi. Geçilecek arazi çorak, hava sıcak, yol uzundu ama subaylar ve
askerler çok istekliydi. Susuzluk tehlikesine karşı, yeteri kadar kamyon su tankına dönüştürülmüştü.
Kaygılanmak için hiçbir sebep yoktu. Türk Başkomutanının ordusu için halktan çarık-marık istediği
duyulmuştu. Kahkahayı bastı. Tri-kupis bu iyimser albayı uyarmak gereğini duydu:
 
"İhtiyatı elden bırakmayın Albay Kalinski. Ayağı çıplak Türk askeri bizi iki kez yendi. Son savaşta da
çok iyi dövüştüler. Şimdi daha da sert dövüşeceklerdir. İki yan için de çok kritik bir savaş olacak.
Karım gönüllü hemşire olmak istedi. Düşündüm ki bu savaşta bir kişi bile çok önemli. Bu yüzden
isteğini kabul ettim. O da ordu hastanesiyle birlikte cepheye gidecek..."
 
Kalinski gülerek Trikupis'in sözünü kesti:
 "Bana inanın, Bayan Trikupis eve istediği gibi bir Ankara kedi-siyle birlikte dönecek."
 
KARARGH TRENİ ilk olarak Sincan'da durdu.
 
İsmet Paşa, 4. ve 23. Tümenleri İhtiyat Grubu adıyla Sincan çevresinde toplamış, cephede görev
isteyen Bolu Milletvekili Yusuf İzzet Met Paşa'yı da bu grubun komutanlığına atamıştı.
 
Paşalar iki tümenin yakındaki birliklerini ziyaret ettiler.
 
Sakarya Savaşı'na Hazırlık 275
 
Başkomutanlık Karargâh Treni
 
Yusuf İzzet Paşa milletvekili seçilince 1920 Nisanında ordudan uzaklaşmış, istiklal ordusunun
savaşlarına katılmamıştı. Ordunun yoksulluğuna daha alışamamış görünüyordu:
 
"Bana verilen tümenler çok zayıf. İkisi biraraya getirilse, ancak bir alay eder. Takviye diye alay eder
gibi sadece 60 er yollandı. Üstelik hepsi de yarı çıplaktı."
 
Başkomutan, birliklerde kalabalık, üniforma, çarık değil, başka bir şey arıyor, aşırı bir dikkatle
bakıyordu. Subayları çok iyi tanıyordu. Bunlar yurtlarına canlarını vakfetmiş insanlardı. Askerlerin
de çok kararlı olduklarını gözledi.
 
Aradığı buydu. Yüreği güvenle doldu.
 
Kırk kadar askeriyle Sakarya'nın doğusuna geçerek tümenini bulmuş olan Ömer Çavuş'un yüreği de
M. Kemal Paşayı gördüğü için mutlulukla dolup taştı. Başkomutan bir adım önünden geçmişti.
Geçerken yüzüne değil, gözlerinin içine, ciğerine bakmıştı. "Ciğerimi okuduysa iyi.." diye düşündü,
"Aferin asker demiştir."
 
Başkomutan Sincan'dan ayrılırken Y. İzzet Paşa'nın kulağına eğildi:
 
"Paşam, bu savaşı elde ne varsa onunla ve kesin olarak kazanmak zorundayız."
 
276 Şu Çılgın Türkler / Yunan Büyük Taarruzu
 
Tren hareket edince Fevzi Paşaya, "Merkez Ordusu'nun yolladığı iki alaydan birini 4. Tümen'e,
ötekini 23. Tümen'e verelim de Y. İzzet Paşa'yı yatıştıralım.." dedi, "..Osman Ağanın alayı cephe
ihtiyatı olarak kalsın." 51
 
"Peki Paşam."
 
Ali Çavuş kahveleri getirdi.
 
Sağda solda bozkıra yayılmış irili ufaklı birçok birliğin eğitimde olduğu görülüyordu. Paşalar buyoğun etkinliği çok beğendiler. Kâzım Paşa, "Çok iyi.." dedi, "..eğitimsiz asker savaş canavarına
çerez oluyor."
 
Savaşın, genç insan etine doymaz bir canavar olduğunu çok iyi biliyorlardı.
 
PAŞALARIN trenden görüp de beğendikleri birliklerden biri Haydar Çavuş'un eğitmekte olduğu
takımdı.
 
Yüzbaşı Faruk'un İngilizlere selamlata selamlata caddelerden geçirdiği ağır makineli tüfekleri
tabutlara yerleştirmiş olan İstanbullu Haydar Çavuş, eski askerlere yapılan çağrıyı duyar duymaz bir
yolunu bulup Anadolu'ya geçmiş, 61. Tümenin 190. Alayına verilmişti. Eğitim merkezlerinde kısa bir
eğitim görüp acele tümenlere yollanan yeni askerlerin eğitimleri pekiştiriliyordu. Daha çok şey
öğrenmeleri gerekiyordu bu çaylakların.
 
Koşan takımına bağırdı:
 
"Yaaat!"
 
Erler yorulmuşlardı, emir müjde gibi geldi, kendilerini toprağa bırakıverdiler. Haydar Çavuş
çıldırdı:
 
"Vay reziller! Ben size öğlen uykusuna mı yatın dedim? Bu ne? Savaşta, manda çamura uzanır gibi
yatılır mı? Üstümüze kurşun yağıyor. Şarapneller eşek arıları gibi uçuşuyor. Ne yapacaktık? Kene
gibi yere yapışmayacak mıydık? Yapış yere yapışşş!"
 
Kiminin başına şaplak attı, kiminin kıçını ayağıyla bastırdı:
 
"Göm başını toprağa! Kıçını indir, dümdüz ol. Niye yırtınıyoruz burada? Evinize sağ ve sağlam
gaziler olarak dönün diye. Anladınız mı? Ölmek marifet değil. Marifet ölmemek, savaşa devam edip
düşmanı tepelemek. Haydi çocuklar, bir daha yapacağız. Kaaaalk!"
 
Askerler inleyerek doğruldular.
 
Sakarya Savaşı'na Hazırlık 277
 
Isı gölgede 45 dereceydi.51a Eğitim alanı güneş altında kavruluyordu. Üstelik Haydar Çavuş'un insafı
yoktu. Acımadan çalıştırıyordu. Yalnız Haydar Çavuş mu? Bütün birliklerde, yeni Mehmetçikleri
ölüme kaptırmak istemeyen eğitim subayları ve çavuşlar da tıpkı onun gibiydiler.
 
GAZİ ÇAVUŞ ile oğlu Ali ve Çınarcıklı delikanlılar Mihalıççık'taki 1. Tümen'e ama farklı alaylara
verilmişlerdi. Gazi Çavuş oğlunu ve çocukları sık sık gidip yokluyor, çavuşlarıyla konuşuyor, iyi
asker olduklarını işittikçe mutlu oluyordu.
 
O da burada yeni askerleri inletmekteydi:
 "Şimdi bir daha hücuma kalkacağız. Doğru yapmazsanız yine tekrarlatacağım, ona göre. Hedef şu
karşıdaki tek ağaç. Komutu iyi dinle ve hemen yap."
 
Yere yapışmış olan askerler kulaklarını diktiler. Komut geldi:
 
"Kalk, hücuuuuum!"
 
Takım sıcaktan bitkin ve su gibi ter içindeydi. Ama ânında kalktılar, lanetlik tek ağaca doğru beşinci
kez koşmaya başladılar. Köyden gelenlerin çoğu hızlı yürümeyi bile bilmiyor, koşmayı yeni
öğreniyordu. Daha sonra el bombası atmayı, ateş ederek koşmayı, en son da süngüleşmeyi
öğreneceklerdi. Gazi Çavuş da sekerek koşuyor ve bağırıyordu:
 
"Koş! Yanındaki vurulsa da durma. Vurulanı sıhhiyeciler toplar. Senin işin hedefe ulaşmak, düşmanı
tepelemek. Koş!.."
 
MİLLİ SAVUNMA BAKANLIĞI, şimdi Yüksek İhtisas Hasta-nesi'nin bulunduğu yerdeki Ankara
Erkek Lisesi'nin büyük taş binasının yarısına yerleşmişti. Subayların çoğu, üzerleri öğrencilerin
kazıdığı tuhaf yazılarla dolu okul sıralarında çalışıyordu. Duvarlarda okuldan kalma eğitim tabloları
vardı. Yenilgi yüzünden hepsi sinirli, sabırsız ve kırıcıydı. Yalnız yeni Bakan Refet Paşa neşeliydi.
Bıyıklan ve çizmesi her zaman pırıl pırıldı. Sahiden mi iyimserdi, yoksa oynuyor muydu,
anlaşılmıyordu.
 
İstasyon dönüşü, kahve içmeye gelen misafirlerle sohbet etmek-' teydi:
 
278 Şu Çılgın Türkler / Yunan Büyük Taarruzu
 
"Halk süngü yapılsın diye pencere demirlerini söküp getiriyor, demircilerin önüne yığıyor. Halkın
canlılığı çingenelere de yayıldı. Maşacı bir çingene oymağı süngü yapmaya talip oldu. Oymakbaşı
günde 25 süngü yapabileceklerini söylüyor..."
 
Misafirler kibar kibar güldüler. Ordunun işlerliğini yabancı savaş sanayiine bağlamış olan talihsiz
anlayış yüzünden, şimdi maşacı çingenelere muhtaç duruma düşmüş olmak, Kırşehir Milletvekili
Yahya Galip Kargı'nın sırtını ürpertti.
 
Emir Subayı içeri girdi, saygıyla yaklaşıp Refet Paşanın kulağına birkaç cümle fısıldadı. Paşa'nın
yüzü büsbütün ışıldadı. Haberi misafirlere iletti:
 
"75 mm.lik top mermileri gelecekti. İlk kafile Ankara'ya girmiş. Onu izleyen birkaç kafile daha var.
Her gün böyle iki-üç kafile gelecek. Eğer İstanbul'daki arkadaşlar, bu mermileri yetiştirmeseler,
yanmıştık."
 
Ağzı kulaklarında emir subayına döndü:
 
"Haydi bize birer kahve daha söyle."
 YÜZ KAĞNIDAN KURULU ilk kafile Sarıkışla'ya yaklaşıyordu. Kağnıların tüyleri diken diken eden
gıcırtıları, kışlanın önünde 75 mm.lik mermileri bekleyen subaylara kuş cıvıltısı gibi gelmekteydi.
 
Kolbaşı kağnısını durdurdu. Bir topçu binbaşı koştu, kolbaşının kertenkele derisi gibi sert, pürüzlü
elini öpüp başına koydu:
 
"Hoş geldiniz ana."
 
Kadın, "Sağ ol oğul.." dedi, "..kızlarım çok yorgun. Yükümüzü çabuk boşaltsınlar."
 
"Başüstüne."
 
Sekiz gündür yoldaydılar. Küreli bir gelin doğum yapmış, Azda-vaylı bir kadın sancılanıp ölmüştü.
 
Sakat bir er kağnıcılara su dağıtmaya koyuldu. Topçu binbaşı sabırsızdı. İlk sandığı hemen açtırdı.
Mermilerden birini kucağına alıp sallamak geliyordu içinden. Bunu kimsenin ayıplamayacağını da adı
gibi biliyordu. Öyle özlemle beklemişlerdi bu mermileri. Açılan sandıktaki mermiler elden ele
dolaştı. Acı bir sessizlik çöktü.
 
Mermiler 75 mm.lik değil, 77 mm.likti.
 
Sakarya Savaşı'na Hazırlık 279
 
Telaşla bütün sandıklara bakıldı. Yalnız otuz sandıktan 75 mm.lik mermi çıktı. Kalan bütün sandıklar
77 mm. çaplı mermilerle doluydu. Batı Cephesinde ise 77'lik sadece birkaç top vardı.
 
Binbaşının kanı dondu. Ortalığı ayağa kaldırmamak için yoldaki üç kafileyi de beklemeye karar
verdi.
 
KARARGH TRENİ Sincan'dan sonra Malıköy'de durdu. Malı-köy çok hareketli bir istasyondu.
 
Ordunun ihtiyacı olan her şey Ankara'dan Malıköy ve Polatlı'ya yollanıyordu. Batı Cephesinin günlük
yiyecek ve yem ihtiyacı yaklaşık 250 tondu. Savaş başlayınca cepheye her gün 325 ton da cephane
yetiştirmek gerekecekti.5113 Demiryolu olmasaydı her gün 575 ton yem, yiyecek ve cephaneyi
Ankara'dan 90 km. uzaktaki cepheye taşımak için binlerce araba gerekirdi. Demiryolunun önemini ve
değerini hiç kimse, istiklal ordusu subayları kadar bilemezdi.
 
Ankara'dan trenle Polatlı ve Malıköy'e gelen yiyecek, silah ve mühimmat, araba ya da kağnı
kollarıyla da kuzeydeki ve güneydeki birliklere dağıtılıyordu.
 
Son vagona yanaştırılan dolgu tekerlekli Daimler-Benz bir kamyona bir masa, birkaç parça kilim,
koltuk, iskemle, portatif asker yatağı, hurç ve sandık yüklendi. Bütün eşyası orta halli bir aile gibi bir
kamyonu ancak dolduran Başkomutanlık karargâhı, Cephe ve Genelkurmay karargâhlarıyla birlikte,
üç gün sonra, Malıköy'ün 10 km. kadar güneydoğusundaki Alagöz çiftliğine yerleşecekti.
 Yükleme sona erince, kamyon her yanı zangırdayarak uzaklaştı.
 
ESKİŞEHİR'de iki otomobil süratle gelip Kral'ın kaldığı güzel ve büyük Türk evinin önünde durdu.
Kapıda bekleyen şık bir yaver birinci arabaya ilerledi, kapıyı açtı:
 
"Hoş geldiniz General."
 
General Papulas otomobilden indi, yaveri ve nöbetçileri babacanca selamlayarak içeri girdi.
Papulas'ı General Stratigos, Albay Pal-lis ve Sariyanis izlediler. Kral büyük taarruz öncesinde
komutanı ve yardımcılarını öğle yemeğine çağırarak orduyu taltif etmek istemişti. Yaver konukları
ikinci kata aldı. Sofa geniş ve serindi. Başyaver sofada bekliyordu. Bekletmeden bir kapıyı açarak
konuklara yol verdi.
 
280 Şu Çılgın Türkler / Yunan Büyük Taarruzu
 
Kral, üç oğlu ve Genelkurmay Başkanı General Dusmanis, salonda ayakta bekliyorlardı. Kral'ın
büyük oğlu Vorgi de Ankara seferine katılacaktı.
 
Kral yalnız General Papulas'ın elini sıktı. Ötekileri başını hafifçe eğerek selamladı. Oturdular.
Papulas yemeğe geçmeden önce bilgi sunmak için izin istedi:
 
"Bu sabah ilk tümenimiz hareket etti. Hiçbir direnişle karşılaşmadan günlük hedefine ilerliyor. Yarın
öteki t"ümenlerle bir hizaya gelecek, öbür gün, bütün ordu yürüyüşe geçecek. Ankara önüne 85.000'i
savaşçı asker olan 122.500 kişilik bir ordu ile gidiyoruz. Düşmandan savaşçı asker sayısı
bakımından iki kat, ateş gücü bakımından en az dört kat daha üstün durumdayız..." 51c
 
Savaş planının ayrıntılarını açıklamaya koyuldu.
 
PAPULAS savaş planını açıklarken, Osmanlı Padişahı ve Halifesi Vahidettin, selamlık törenine
katılmak için kü çük mabeyn köşkünden çıkıyordu.
 
Al cepkenli gidiş ağaları saltanat arabasının, iki yanında, kollarını kavuşturmuş bekliyorlardı. Atların
derisi, yunnuşak İstanbul güneşi altında pırıl pırıl yanıyor, koşumlar ışıldıyord \x. Arabanın
arkasında, Başkâtip ve Başmabeynci ilk sırada olmak üzere saray görevlileri yer almıştı. İşgal
komutanlığı silahlı tören birliğini yasakladığı için alay eskisi kadar görkemli değildi ama yine de
etkileyiciydi.
 
Başyaver Avni Paşa Vahidettin'in saltanat arabasına binmesine yardımcı oldu. Alay saltanat marşıyla
hareket etti, ara kapıdan Yıldız Camisi'nin avlusuna geçti. Sadrazam ve nazırlar, ayan (senato)
üyeleri, sivil ve asker yüksek görevliler, hanedan damatları, elçilik temsilcileri ve davetliler, büyük
üniformaları ve protokol giysileriyle sıralanmış bekliyorlardı.
 
Kadife sesli bir saray müezzininin okuduğu» ezan başlarken, Vahidettin camiye girdi, padişahlara
özgü olan böl€ime geçti.
 Padişah-Halife'nin her cuma namazında h alka görünmesi töre gereğiydi. Ama selamlık törenlerine
kaç zamamdır halktan pek az kimse katılıyordu.
 
Sakarya Si- avaşı'na Hazırlık 281
 
İstanbul halkının çok büyük bir bölümü, hiçbir yenilginin acısına, hiçbir zaferin sevincine katılmamış,
milletinin ırzı ve namusu için şehit olanlara bir kez bile rahmet dilememiş olan bu benzeri tarihte az
bulunur hükümdarı kafasından silip atalı çok olmuştu.
 
Yüzünü ve yüreğini Ankara'ya çevirmişti.
 
İstanbul yıkım ve esirlik, Ankara ümit ve özgürlüktü.
 
KARARGH TRENİ Polatlı'ya gelir gelmez komuta kurulu toplandı.
 
Son bilgiler gözden geçirildi. Keşif ve haberalma raporları Yunan ordusunun genel yürüyüşe
geçmesine çok az zaman kaldığını gösteriyordu. Düşmanın önünde savaş sanatına göre iki ciddi
seçenek vardı: Türk ordusunun sağ ya da sol kanadına taarruz etmek.
 
Komuta Kurulu Yunanlıların, ordunun sol kanadına yönelmesini daha kuvvetli bir olasılık olarak
değerlendirdi.
 
Sol kanada taarruz için Yunanlılar Sakarya güney kolunu aşmak, suyu az, çöl karakterindeki arazide
ilerlemek zorundaydılar. Bu seçenek ikmal yollarını da çok uzatıyordu. Ama bu kanadın, kuzey
kanattan önemli bir üstünlüğü vardı: Burada arazi Yunan ordusunun taarruz için açılıp
yayılabilmesine çok elverişliydi.
 
2. Grup son kez uyarıldı. Hazır olduğu bilinen Mürettep Kolordu'ya da bu gece yola çıkması emri
verildi.
 
Bu birlikler yetişemezlerse, düşman ister sağ, ister sol kanada yönelsin, direnmek çok zor olacaktı.
 
TOPÇU BİNBAŞI nefes nefese Bakanlığa geldi. Yoldaki üç kafile de Sarıkışla'ya ulaşmış, sandıklar
denetlenmiş ve mermilerin ancak küçük bir bölümünün 75 mm. çapında olduğu anlaşılmıştı.
 
Haberi, eski tümen komutanı, yeni Bakanlık Müsteşarı Albay Ali Hikmet Ayerdem'e bildirdi.
Ayerdem bürokrasinin savaştan daha tehlikeli olduğunu söylemekteydi. Haberi alınca zavallının yüzü,
bütün kılcal damarları çatlamış gibi kıpkırmızı kesildi. Birlikte Refet Pa-şa'nın yanına girip durumu
bildirdiler. Refet Paşa zaten zayıf, ufak tefek biriydi. Çaresizlikten daha da ufaldı. İnler gibi sordu:
 
"Şimdi ne yapacağız?"
 
282 Şu Çılgın Türkler / Yunan Büyük Taarruzu
 
Sahi, ne yapacaklardı? Uygun çaptaki mermileri toplara uydurmak teknik olarak mümkündü ama çokvakit alan bir işlemdi bu. O kadar geniş vakit yoktu. İnebolu'ya, henüz yollanmamış olan sandıkları
açıp mermileri muayene etmeleri için emir verildi. Ümide yer bırakmayan cevap gece gelecekti:
 
"İnebolu'da iki binden fazla sandık var ve mermilerin ancak dörtte biri 75 mm.lik."
 
Bu kadar az mermiyle bir meydan savaşı verilemezdi.
 
KOMUTA KURULU'nun toplantısından sonra İsmet Paşa, Baş-komutan'la yalnız kaldı.
 
Konuşmak istediği iki konu vardı.
 
Birinci konu, Üçüncü Grup Komutanı ve M. Kemal Paşa'nın sınıf arkadaşı Albay Arif Bey'in
durumuydu. Kütahya-Eskişehir savaşlarında önemli yanlışlar yaptığı ortaya çıkmıştı. Güvenilir bir
komutan değildi. Kısa bir görüşmeden sonra görevden alınması için anlaşmaya vardılar. Başkomutan,
üç savaşa da katıldığını dikkate alarak Arif Bey'i Başkomutanlık sekreteryasında görevlendirip
onurunu korumayı uygun buldu.
 
İsmet Paşa'nın ikinci konusu Cephe Kurmay Başkanı Yarbay Naci Tınaz'dı. İsmet Paşa Naci Bey'i çok
sevip güvenirdi ama bir süre dinlenmesi gerektiğini düşünmekteydi. Gelen savaş, iyi yetişmiş ve
sinirleri çelik gibi bir kurmay başkanı istiyordu.
 
Milli Mücadele'yi benimsemiş olan Albay Asım Gündüz'de anlaştılar.
 
Konuşma savaşçı asker sayısına kaydı. Düşmanla aradaki farkı kapatmak mümkün değildi. Bunu bilen
M. Kemal Paşa kaç zamandır, stratejik alanda güçlü olan düşmana karşı, taktik alanda ne
yapılabileceğini düşünerek, yeni bir yöntem geliştirmişti. 52 Tasarladığı yöntemi İsmet Paşa'ya açtı.
İsmet Paşa, bilinen savaş yöntem ve kurallarına bağlı klasik bir askerdi. M. Kemal Paşa'nın askeri
dehasına ve yaratıcılığına sonsuz güveni vardı âma yine de duraksadı.
 
M. Kemal Paşa yöntemini türlü olasılıklara göre krokiler çizerek açıkladı. İsmet Paşa iyi bir kurmay
ve hesap adamı olarak yöntemin yararını ve önemini çok çabuk kavradı ve hemen benimsedi.
 
Sakarya Savaşı'na Hazırlık 283
 
Karargâha döner dönmez kurmay kurulunu toplayıp anlattı. Asker sayısının azlığından bunalmış genç
kurmayların içleri aydınlandı. İyi uygulanırsa bu yöntem düşmanı eritirdi.
 
Yöntemin özü ile genel kuralları kaynaştıran bir cephe emri hazırlanıp 16 Ağustos günü birliklere
yayımlanacaktı. 52a
 
MÜRETTEP KOLORDU bölgesi ile 11. Yunan Tümeni'nin bölgesi arasındaki duyarlı sınırda
(Gemlik-lznik-Söğüt) 17. Tümen'in bir alayı ile çeşitli milli müfrezeler vardı.
 
Boşta bulunan üç milli müfreze, hava kararınca alayın bıraktığı mevzileri sessizce devralmaya
başladı. Toplam 285 kişiydiler. Alayın ayrıldığının anlaşılmaması için bu gece ve sabah, bir alaymışgibi ateş yakacak, gürültü edecek, keşif kolları ve devriyeler çıkaracaklardı. 17. Tümen Komutanı
Albay Nurettin Özsu, "Yahu savaşmak bundan daha kolay" diye güldü.
 
Süvari Tugayı ertesi sabah gelerek bölgenin ve sınırın güvenliğini üstüne alacaktı. Üzerine o kadar
sorumluluk yüklenen Süvari Tu-gayı'nın gücü, topu topu 40 subay, 1.000 kadar er ve 2 de toptu.
 
KARARGH VAGONUNDA paşalar gaz lambasının soğuk ışığında oturuyorlardı. M. Kemal Paşa
Enver Paşa'dan bir mektup aldığını açıkladı. "16 Temmuzda yazmış, ancak dün elime geçti" dedi,
okumaya başladı. Mektup şöyle bitiyordu:
 
"Yurtdışında kalmamızın, başta Türkiye olmak üzere, kurtarmaya çalıştığımız İslam âlemi için
yararsız ve belki de tehlikeli olduğunu sezdiğimiz anda memlekete geleceğiz. İşte o kadar!'
 
Kâzım İnanç Paşa söylendi:
 
"Hep aynı ölçüsüzlük, hep aynı maceracı ruh, aynı hayalcilik, aynı yukardan konuşma."
 
İsmet Paşa ayağa kalktı. Kaçamak yapıp gelmişti. Karargâha gidip çalışmalıydı. İzin istedi:
 
"Enver Paşa bu büyük davalarla uğraşadursun, biz vatanımızı kurtarmaya bakalım."
 
HALİL KUT PAŞA Batum'da Kral Bahçesi'nin karşısında, bahçe içindeki güzel bir köşkte
oturuyordu.
 
284 Şu Çılgın Türkler / Yunan Büyük Taarruzu
 
Vakit akşamdı. Kapı çalındı. Kapının bu tekinsiz saatte çalınması Paşa'nın emir subayı Yüzbaşı
Muhittin'i kuşkulandırdı. Küçük pencereden dışarı baktı. Kapının önünde ablak yüzlü bir adam
duruyordu. Tehlikeli birine benzemiyordu. Elini belindeki tabancanın üzerine koyup kapıyı araladı.
Adam Alman şivesiyle kendini tanıttı:
 
"Tavariş (yoldaş) Holzmann."
 
Yüzbaşı Almanca sordu:
 
"Ne istiyorsunuz?"
 
"Halil Paşa ile görüşmek için geldim. Çok önemlidir."
 
Güven vermek için "Ali Bey'den selam getirdim" diye ekledi. Ali Bey' Enver Paşa'nın kapalı adıydı.
Bu adı yalnız yakınları bilirdi. Aralık kapı ardına kadar açıldı. Köşk ayaklandı. Yoldaş Holzmann'ı
salona aldılar. Holzmann Enver Paşa'nın dünden beri Batum'da olduğunu haber vermeye gelmişti.
Halil Paşa, "Nerde şimdi?" diye sordu heyecanla, "..Niye kendi gelmedi?"
 
"Batum istasyonunda eski bir vagonda kalıyor. Burada olduğunu kimsenin bilmesini istemiyor.Bugünlerde buraya uğrayacak. Değişik bir kıyafetle gelirse şaşırmayın."
 
İttihatçıların sivil lideri Talat Paşa Mart ayında Berlin'de bir Ermeni tarafından öldürülmüştü. O
günden beri hepsi ihtiyatlı davranıyordu. Bu dikkati doğal karşıladılar.
 
Soğukkanlı Bolşevik, dün tanıştığı ufak tefek adamın adı geçince heyecanlanan Türklere şaşarak
bakmaktaydı. Enver Paşa'nın yenik ve kaçak bir eski başkomutan olduğunu öğrenmişti. Moskova'nın,
bu hem başarısız, hem Alman emperyalizminin eski dostu adama neden önem verdiğini anlamamıştı.
Büyük siyaset buydu demek ki. Burnunu çekti. Görevi düşünmek değil, Rus gizli polisinin Batum
şubesi adına Enver Paşayı korumak ve izlemekti.
 
Kalkmak için izin istedi.
 
BELPINAR'da bulunan 14. Süvari Tümeni, Yunan cephesi gerisinde kalmış olan Seyitgazi'ye baskın
vermek için hazırlanmıştı. Öncü yola çıkmıştı. Karadağ'da tümeni bekleyecekti. Tümen Komutanı
Yarbay Suphi Kula atını mahmuzladı. Alnı akıtmalı yağız at sevinçle ileri atıldı.
 
Tümen yola çıktı.
 
Sakarya Savaşı'na Hazırlık 285
 
Küçük ama kıvrak Anadolu atlan, sakin yaz gecesi içinde ilerlemeye başladılar. Saat 21.00'di.
 
ALİOTİ konağının bahçe duvarından dışarı, Kordon'a çok güzel bir müzik yansıdı. Orkestra
canlanmıştı. Genel Vali Stergiadis, İzmir'de Yunan yönetiminin başlamasının yıldönümü şerefine
garden-parti veriyordu.
 
12 Ağustos 1920'de Vali Vekili Besim Bey, hükümet konağında yapılan bir törenle yönetimi Yunan
temsilcisine devretmiş, böylece İzmir'de Yunan yasaları ve mahkemeleri yürürlüğe girmiş, Türk
parasının yerini Yunan drahmisi almıştı. İzmir çevresine binlerce göçmen yerleştiriliyor, Türkler
doğrudan ya da dolaylı yollarla göçe zorlanıyordu. Merkez Bankası Ege'ye yerleşen Yunanlılara
işlerini geliştirmeleri için % 6 faizle kredi vermekteydi. Bu kredinin toplamı yalnız 1919 yılında 20
milyon drahmiyi bulmuştu. İzmir'den 1920 yılında 161 milyon drahmilik ihracat yapılmıştı.52b Yunan
yönetimi, durgun Yunan ekonomisine taze kan pompalayan bu verimli bölgeyi Yunan-lılaştırmaya
çalışmaktaydı.
 
Konağın geniş bahçesi tuvaletli ve bol mücevherli hanımlar, üniformalı, redingotlu ve fraklı
erkeklerle dolmuştu. Hava iyot ve İzmir manolyası kokuyor, orkestra hayat kadar güzel parçalar
çalıyordu. Bu akşam Kralcılar da, Venizeloscular da sakin ve mutluydu. Yunan ordusunun Afyon,
Kütahya ve Eskişehir'i almasından sonra açıkça çekişmeyi ertelemişler, birbirlerini dedikodu ile
hırpalamaya bakıyorlardı.
 
Venizelos'un zengin bir İngiliz kadınıyla evleneceğini öğrenen Kralcılar dokunaklı şakalar yapıyor,
Venizeloscular da Sax-Weimar Prensesi Paola ile gizlice mektuplaştığını duydukları Kral'ı ince ince
çekiştiriyorlardı.53 
Stergiadis kısa bir konuşma yaparak dinleyenlerin yüreklerinde kartal armalı, altın sırmalı Bizans
bayrağını dalgalandırmak fırsatını kaçırmadı:
 
"Yunanlılık yakında, Büyük İskender falanjlarının, Haçlı eskad-ronlarının, Bizans lejyonlarının
geçtiği yollardan geçerek Gordion'a
 
286 Şu Çılgın Türkler / Yunan Büyük Taarruzu
 
varacak ve Haşmetli Kralımız Küçük Asya kördüğümünü kılıcıyla çözecektir.." 54
 
Şık alkışlar yükseldi. Konuşmasını Yunanlıları ve Rumları coşturan şu cümleye bitirdi:
 
"..Buraya kalmak için geldik ve kalacağız!" 55
 
Garsonlar alkışlar kesilmeden şampanya dağıtmaya başladılar.
 
2. GRUP Kurmay Başkanı, "Komutanım.." dedi, "..biz susuzluğu atlatacak çareler bulabiliriz. Ama
hayvanları ne yapacağız? Onlar üç gün boyunca susuzluğa dayanamazlar ki."
 
Bataryalarda, makineli tüfek ve süvari bölüklerinde, ağırlık kollarında yüzlerce at, katır, öküz ve
eşek vardı.
 
Selahattin Adil Bey, Kurmay Başkanına, "Yaramı kanatma.." diye yalvardı, "..Allah'a güvenip yola
çıkacağız işte."
 
Kapı açıldı. Gelen grup kurmaylarından Yüzbaşı Nurettin Ba-ransel'di. Suratı iyice sertleşmişti:
 
"Menzil Komutanı geliyor."
 
"Ooo! Neredeymiş adam?"
 
"Sormadım efendim. Yalpalıyor. Sarhoş olmalı."
 
Selahattin Adil Bey'le Kurmay Başkanı öfkeyle ayaklandılar. Menzil Komutanı binbaşı içeri girdi.
Sahiden yalpalıyordu. Gözleri de kan içindeydi. Bitikçe, "İyi akşamlar" dedi.
 
Selahattin Adil Bey ustura gibi keskin bir sesle, "İki gündür sizi arıyoruz beyefendi! Neredeydiniz?"
diye sordu.
 
Menzil Komutanı gülümsemeye çalıştı:
 
"Özür dilerim, oturmadan anlatamayacağım."
 
"Görüyorum, ayakta duramayacak haldesiniz." 
Binbaşı imayı anlayacak halde değildi, "İzninizle" diyerek, kendini koltuğa bıraktı. Gözleri
kapanıyordu. Kesik kesik anlattı:
 
"Burdan ayrıldığımı telaştan kimseye haber veremedim. Köylerden haber göndermeye imkân yok.
Çabucak hallederim sanmıştım ama iş uzun sürdü. 60 saattir at üstündeyim. Hastaydım zaten. Hiç
uyumadım. Galiba yemek de yemedim. Dağ köylerini dolaştım, yetecek kadar araba tedarik ettim.
Testi, kırba, tulum, hatta fıçı da buldum. Hepsi arabalarda. Arabalar yarın sabah erkenden pazar mey-
 
Sakarya Savaşı'na Hazırlık 287
 
darımda emrinize hazır olacak. Ne zaman isterseniz yola çıkabilirsiniz."
 
Selahattin Adil Bey söyleyecek söz bulamadı. Söylese de Menzil Komutanı duyamazdı. Başı göğsüne
düşmüş, kendinden geçmişti. Komutanla Kurmay Başkanı, binbaşı rahat uyusun diye ayaklarının ucuna
basarak odadan çıktılar.
 
Yüzbaşı da çıkıyordu, durdu, çömelip Menzil Komutanı'nın dizlerini öptü.
 
17. TÜMEN tam gece yarısı yola çıktı.
 
Tümenin gücü 150 subay, 2.500 asker, 1.650 tüfek ve 4 toptu. Tümeni küçük bir koyun sürüsü ile
ağırlıkları taşıyan araba kolları izliyordu. Gürültü olmasın diye topların ve arabaların tekerleklerine
çuval ve saman sarılmıştı. Konuşmak ve sigara içmek yasaktı.
 
Tümenin cephe sağ kanadına zamanında yetişmesi için 250 kilometrelik sarp dağ ve sık orman yolunu
altı günde aşması gerekiyordu.
 
Kolordu karargâhı ile bir süvari alayı (33. Alay) ertesi gün yola çıkacaklardı.
 
17. Tümen bütün gece hiç durmadan yürüdü. Yol çok bozuktu. Çoğunun tabanları kabardı ya da
yarıldı.
 
Öncü alayın komutanı ilk molayı gün ışırken verdi. Askerler silahları çatar çatmaz inleyerek yerlere
serildiler.
 
Sıhhiyeciler harekete geçti. Bunlar unutulmuş köylerin diplomasız hekimleriydi. Her dert için
kendilerine göre bir devaları vardı. Her taburun tepesinde iki sıhhiyeci belirdi. Birinin elinde kaba
süvari çizmesi bulunuyordu.
 
"Ağlaşmayı kesin, sıhhiye geldiiii!"
 
Tedavi yöntemleri çok basitti. Tabanı kabaranlara biri süvari çizmesini giydiriyor, öteki sırtına binip
bağırıyordu:
 "Zıpla!"
 
Asker zıplayıp da yere basınca, taban derisi patlayıp ânında ete kaynayıveriyordu.
 
Tümen karargâhı yetişmişti. Komutan sürünün bir bölümünü gözden çıkardı. Etler mutfağa yollandı,
koyun postları tabanları derin
 
288 Şu Çılgın Türkler / Yunan Büyük Taarruzu
 
yarılmış olanlara ayrıldı. Can sıcaklığı gitmemiş deriler, çabuk iyileşmeleri için yaralı ayaklara
sarıldı.
 
Ateşler yakılıp kazanlar kuruldu. Yarası hafif olan iştahlılar, kedi gibi yavaş yavaş kazanların
çevresinde toplanmaya başladılar. Birinci taburun şişman aşçısına takılmaya başladılar. Aşçı bir
yandan kepçeyle et suyunun köpüğünü alıyor, bir yandan da takılanlara yakası açılmadık cevaplar
yetiştiriyordu.
 
Gülmeyi hafiflik sayan dağ köylüleri bile güldüler. Neşe taburdan tabura yayıldı. İkindiye kadar
dinlenecek, sıcağın gücü kesilince yeniden yola çıkacaklardı.
 
AKŞEHİR pazar yeri, dağ köylerinden inen kağnı ve at arabalarıyla dolmuştu. İlk gelenler yan yana
bir hizada duruyorlardı. Geç kalan arabalar arkaya geçip sıraya giriyorlardı. Yüzleri sabah aydınlığı
içinde eriyip gidecekmiş gibi görünen safran yüzlü kadınlar, hilal boynuzlu öküzlerin, mahzun bakışlı
yük atlarının yanı başında, kımıldamadan emir beklemekteydiler.
 
Komutanların ve karargâh subaylarının içleri saygı ve minnetle tiril tiril titriyordu. Komutanlardan
biri erkekleri sorunca, ön sıradaki bir kadın, "Erkeklerimiz cephede beyim.." dedi, "..yaşlılara da
kıyamadık. Yol uzunmuş. Biz geldik."
 
"Allah hepinizden razı olsun."
 
Tek tek dolaşıp bütün kadınlara teşekkür ettiler. Yeni Türkiye'yi erkeklerle kadınlar ortaklaşa
kuruyorlardı.
 
Eksiği kalmayan grup, akşam hava kararır kararmaz, cephenin sol kanadına yetişmek için yürüyüşe
geçecekti.
 
14. SÜVARİ TÜMENİ Karadağ'ın eteğinde durdu.
 
Öncü tabur, Karadağ'dan ileri gidemediğini bildirmişti. Tümen Komutanı, dörtnala tepeye tırmandı,
gözetleme yerine geldi. Güçlü topçu dürbünüyle Yunan kesimini taradı. Şakaklarından ter fışkırdı.
Öncü ileri gidememekte haklıydı. Seyitgazi yönü, yürüyüşe geçmek için ileriye yanaşmış büyük
birliklerin ordugâhlarıyla doluydu. Yeni yürüyüş kollarının da toz kaldıra kaldıra yaklaştığı
görülüyordu.
 Tümenini boşuna kırdırmamak için baskını erteledi, Grup Ko-mutanı'nın vereceği emri beklemek
üzere Karadağ yakınındaki köye
 
Sakarya Savaşı'na Hazırlık 289
 
çekildi. Bu köy işgalin ve vatan kaybetmenin ne olduğunu iyi bilen Rumeli göçmenlerinin köyüydü.
Tümeni sevgiyle karşıladılar.
 
REFET PAŞA makamına saat 08.00'de geldi. Herkesi kıskandıran neşesi uçup gitmişti. Müsteşar,
mermi konusuyla ilgisi olan herkesin gelmiş olduğunu bildirince toplandılar.
 
İmalat-ı Harbiye Genel Müdürü56 Albay Asım Bey, toplantıya tamirhanenin 'tophane bölümü' şefi
Mühendis Veli Bey'i de getirmişti. Mühendis, kelebek kravatlı, 25 yaşında, yüzü ergenlik dolu bir
delikanlıydı. Asım Bey Almanya'da mühendislik öğrenimi görmüş bu delikanlıyı tophanenin başına
ünlü Ahmet Ustalar'ın ısrarlı isteği üzerine atamıştı.57 Ustaların bu toy görünüşlü, gepgenç birini
neden tavsiye ettikleri kısa zamanda anlaşılacaktı: Çok bilgili, çok becerikli, çok yaratıcı biriydi.
 
Refet Paşa mermi olayını açıklayınca, haberi ilk kez duyanlar paniklediler. Genç mühendisin
sakinliği Refet Paşa'nın sinirine dokundu. Mühendise yöneldi. Densizce bir cevap verirse iyice
azarlayacak-tı:
 
"Söyle bakalım delikanlı, ne yapacağız?"
 
"75 mirdik kaç mermi gerek? O kadar mermiyi ne kadar zamanda sağlamak zorundayız?"
 
Refet Paşa'nın gözleri açıldı. Allah Allah! Delikanlı lafı hiç dolandırmadan, işin bam teline ve püf
noktasına dokunmuştu. Müsteşara baktı. Müsteşar bilgi verdi: Ankara'ya ulaşan mermilerin 4.000
kadarının 75'lik olduğu anlaşılmıştı. Savaş da en çabuk ancak dört-beş gün sonra başlayabilirdi.
Demek ki vakit bakımından çok sıkışık değillerdi. Yarından başlayarak, geri kalan mermiler
değiştirilmeye başlanır, bu işlem kesintisiz sürdürülürse...
 
Mühendis açıklamanın sonunu beklemeden, "Anlaşıldı efendim.." diye acele etti, "..hallederiz."
 
Öyle güvenle konuşmuştu ki Refet Paşa, dilinin ucuna geldiği halde, "Nasıl halledecekmişsiniz
bakayım?" demekten kaçındı. İyi de oldu. Çünkü mühendis de nasıl halledeceklerini daha bilmiyordu.
Bildiği, bu sorunu kesinlikle halletmek zorunda olduklarıydı.
 
290 Şu Çılgın Türkler / Yunan Büyük Taarruzu
 
SALİH BOZOK Cephe karargâhından yollanan notu Başkomutan'ın masasına bıraktı. Nota göre subay
ve er sayısı, bugün 70.000'e ulaşmıştı. Yola çıkmış olan Mürettep Kolordu ile 2. Grubun katılmasıyla
bu sayı 80.000'i bulacaktı.58
 
Bunun 45.000'i savaşçıydı.
 İki haftada bu sonuca ulaşmak büyük başarıydı. Ama yeterli değildi. Düşmanla az çok bir denge
sağlanabilmesi için savaşçı sayısı hiç değilse 60.000'e yükselmeliydi.
 
M. Kemal Paşa notu Kâzım Paşa'ya uzattı, ayağa kalktı.
 
Fevzi Paşa ile sağ kanattaki hazırlıkları inceleyecek, komutanlarla konuşacaklardı.
 
İSMET PAŞA Kütahya-Eskişehir savaşında yaşanan olayların bir daha yinelenmemesi için sert bir
emir taslağı hazırlamış ve Başkomutan'ın onayını almıştı. Emrin yeni yöntemin uygulanmasına da
destek verecek biçimde olmasını istiyordu. Bitirince Tevfik Bey'i çağırıp yazdırmaya başladı. Uzun
emir şöyle özetlenebilirdi:
 
"Savaş başlayınca, kimse emir ve izin almadan geriye gelmeyecektir. İzinsiz ve emirsiz geri gelen,
kim olursa olsun, idam edilecektir."59
 
Tevfik Bey sarardı. Şimdiye kadar hiç böyle bir emir verilmemişti. Tevfik Bey'in yüzünü gören İsmet
Paşa, "Bu bir kader savaşı Tevfik Bey.." dedi, "..anlatabildim mi?"
 
"Evet efendim. Anladım."
 
"Öyleyse devam edelim."
 
Emrin kalanım yazdırmaya devam etti.
 
MÜHENDİS, tamirhane subayları ve Ahmet Ustalar, üzerinde 77 mirdik bir merminin durduğu
tezgâhın çevresinde toplanmışlardı. Merminin çelik çekirdeği canavar gözü gibi hain hain parlıyordu.
 
Usta Bey, "Mermiyi değiştirmek için içini boşaltmak zorundayız.." dedi, "..zaman alan da bu."
 
Mühendis yüzünü kaşıyarak, "Boşaltmak zorunda mıyız?" diye sordu.
 
"Boşaltmadan çalışmadık hiç."
 
Sakarya Savaşı'na Hazırlık 291
 
"Çalışsak ne olur?"
 
Kavak Ahmet Usta sinirli güldü:
 
"Ne olacak, bummm! Tamirhane uçar."
 
Evet, böyle bir tehlike vardı ama ince eleyip sık dokunacak zaman değildi. Tartıştılar, çekiştiler, hızlı
iş çıkarmak için şu çözümde anlaştılar: Mermiler bu iş için yapılacak özel, küçük torna makinelerine,
içleri boşaltılmadan, dolu dolu bağlanacak ve tornalanarak 7.5'lik topa uydurulacaktı. Bu tehlikeli
işlemi yalnız mühendis ile Ahmet Ustalar yapacaklardı. 
Mühendis ilk küçük torna makinesini çizip imal etmek için kolları sıvadı.
 
Bu gözüpek ve becerikli insanlar, sorunu çözecek gibi görünüyorlardı. Ama cephede bir başka sorun
ortaya çıkmış, şiddetle hava keşfine ihtiyaç belirmişti. Çünkü gözleri az mevcutlu Türk birliklerine
alışmış keşif kolları yürüyüş çizgisine yanaşmış Yunan birliklerini abartarak, taburu alay, alayı tümen
diye değerlendiriyor, karargâhın kafasını karıştırıyorlardı. İsmet Paşa "Tam da gerektiği sırada bir
tek uçak da mı yok.." diye bağırıyordu, "..Hava Genel Müdürlüğü ne gün için var?" Malıköy
Havaalanı'nda hâlâ bir tek uçak yoktu.
 
ONARIM VE BAKIM, birçok eksiklik ve aksilikten dolayı uzun sürdüğü için uçakların Malıköy'e
uçması bugüne kalmıştı. İleri teknik sorunlarla ilgilenecek bir uçak mühendisi yoktu. Havacılığı
başlatan Harbiye Nazırlığı, bir tane olsun Türk uçak mühendisi yetiştirmeyi nedense hiç
düşünmemişti.
 
Uçaklar pistte sıralanmışlardı. Son denetimleri yapılıyordu. Hepsi çift kanatlıydı. Başta Erzurumlu
tüccar Nafiz Kotan'ın orduya armağan ettiği iki Fiat keşif uçağı duruyordu: Nafız-1 ve Nafiz-2.59a
Üçüncüsü, Fransızlara ait bir BreguetOCIV keşif uçağıydı. Güney cephesinde düşürülerek ele
geçirilmişti. Dördüncü uçak, birkaç uçağın gövdesi, kanadı, motoru birleştirilerek yapılmış o ünlü tek
kişilik kur-gu-uçaktı. Kanatlarından yararlanılan avcı uçağının modeli ile anılıyordu: Albatros D-III.
Bu uçağa İzmir adı konulmuştu.
 
Abdullah Usta, Yüzbaşı Fazıl'a, "Bak, bunların dördünün de çoktan hurdaya çıkması gerekirdi." dedi,
"..uçaklardan sorumlu teknik adam olarak söylüyorum, bunlarla uçulmaz!"
 
292 Şu Çılgın Türkler / Yunan Büyük Taarruzu
 
I Yüzbaşı Fazıl
 
Yüzbaşı Fazıl güldü:
 
"Bunu bir yıldır söylüyorsun. Ama bir yıldır vızır vızır uçuyoruz." "Nasıl uçtuğunuza şaşıyorum."
"Bir itirafta bulunayım mı? Biz de şaşıyoruz." Bakıştılar ve kahkahayı bastılar. Zorunluk ve çılgınlık,
teknik gerekleri aşıp geçiyordu.
 
BU SIRADA çift kanatlı bir Br£gue-XIV Yunan keşif uçağı, sabah gözlemi için Eskişehir-Muttalip
Havaalanı'nın toprak pistinde ilerledi, hızlandı, rüzgârı göğüsleyerek havalandı. Yeni takılmış 260
beygir gücündeki motoru, saat gibi çalışıyordu.
 
Orta Anadolu altlarında dev bir kuruboya resim gibi açıldı.
 
Eskişehir'in doğusu ve güneyi, ertesi gün yürüyüşe geçecek birlikler ve ağırlık kollarıyla doluydu.
Küçük Türk keşif kollarının, tepelerden Yunan ordugâhlarını gözledikleri görülüyordu.
 
Daha güneye inip Sivrihisar'dan Polatlı'ya doğru uçtular. 
Altlarından geriye, kimbilir kaç uygarlığı emzirmekten yorgun düşmüş, aşınmış topraklar, çıplak
dağlar, kirli beyaz tepeler, kaburgaları sayılan etsiz düzlükler akıp gidiyordu. Hele Mülk Köyü ile
Bey-likköprü arasında, haritada adı olmayan, geniş bir toz çölü vardı ki
 
Sakarya Sava?l'na Hazırlık 293
 
-Türkler buraya Acıkır diyorlardı- bu ölü sarısı boşluk pilotu da gözlem subayını da irkiltti.
 
Bu mevsimde arkadaşları, bu bölgeyi yürüyerek nasıl aşacaklardı?
 
BU BÖLGEDEN geçecek olanlardan biri de Sakız Adalı er Pa-nayot'tu. Aydın'daki alaydan Üçüncü
Kolordu'ya bağlı 3. Tümene verilmişti.
 
Bütün birlikler gibi Panayot'un taburu da yürüyüşe hazırlanıyordu. Yeni yazlık elbiseler, postallar ve
ince çamaşırlar dağıtılmıştı. Yemekler iki gündür çok iyi çıkıyordu.
 
Tabur komutanı, "Korkmayın.." demişti, "..suyumuz bol. Yolumuz düz. Ege'den daha sıcak olmaz. Bu
yürüyüş güzel bir gezinti olacak. Türk ordusu dağılmak için ilk silah sesimizi bekliyor. Ankara'yı
alacağız."
 
Panayot o akşam sevgilisine mektup yazdı:
 
"Ankara'dan ne istersin?"
 
SÜVARİ TUGAYI Mürettep Kolordu karargâhının boşalttığı Mekece'ye saat 09.30'da girdi. Bir adam
birdenbire öne atıldı, Tugay Komutanı Albay Hacı Arif Örgüç'ün atının dizginlerini yakaladı,
haykırmaya başladı:
 
"Kızımın öcünü alacaksın değil mi? Almayacaksan niye atlandın, niye silahlandın? Söyle, kızımın
öcünü alacaksın değil mi?"
 
Adam uluya uluya ağlamaya başladı. 11. Yunan Tümeni telaş içinde çekilirken bile birçok kirli iş
yapmıştı. Zavallı baba da buna tanık olan talihsizlerden biriydi. Köyü yandığı için Mekece'ye sığınan
adamcağız, kaç zamandır rastladığı her subaya, askere ağlayarak bu soruyu soruyordu.
 
Deli Baba diye anılır olmuştu.
 
Tugay Komutanı atından inip Deli Baba'ya sarıldı, sırtını okşadı, "Namus sözü veriyorum." dedi,
"..yalnız kızının değil, bütün mazlumlarımızın öcünü alacağız."
 
Bunu bir gün mutlaka başaracaklarına ta içinden inanıyordu. Bu inanç olmasa bu savaş sürdürülebilir
miydi?
 
294 Şu Çılgın Türkler / Yunan Büyük Taarruzu 
KÜÇÜK BİR SÜVARİ BİRLİĞİNİN eşlik ettiği açık Mercedes otomobil, Polatlı demiryolunu geçip
toprak yoldan kuzeye doğru ilerledi. M. Kemal ve Fevzi Paşalar arkada, Salih Bozok şoförün yanında
oturuyordu.
 
3. Grup mevzileri ve birlikleri buralardaydı ama onları dönüşte denetleyeceklerdi. Köseler
köprüsünden Sakarya'nın batısına geçerek 1. Grubun bölgesine girdiler. Yunan ordusunu gözleyen 1.
Grup yürüyüş başlayınca düşmanı oyalayarak geri çekilecek, bu kesimdeki köprüleri yıkıp Sakarya
doğusuna geçecekti.
 
1. Grup Komutanı Albay İzzettin Çalışlar ile piyade ve süvari tümenlerinin komutanları Abdurrahman
Nafiz Bey ile Osman Zati Bey paşaları karşıladılar. Yarı yarıya boşalmış bir köyün tek çınarının
altında oturdular. Yaşlı bir kadın kuyuda soğutulmuş ayran ikram edip çekildi.
 
Kütahya-Eskişehir savaşından, Türkiye'nin geleceğinden, sonra da beklenen savaştan söz ettiler.
 
Başkomutan bu savaşın büyük önemine değindi.
 
İngiltere hem Doğu Akdeniz'e, Hindistan yoluna, İran, Irak ve Kuveyt petrollerine egemen olmak, hem
de emperyalizme baş kaldırmış olan Türkleri, dünya Müslümanları istiklal hevesine kapılmasınlar
diye iyice cezalandırmak, Sevr Antlaşmasıyla da bir daha baş kaldıramayacak hale getirmek
istiyordu. Bunu gerçekleştirmek için Yunanlıları kullanıyordu. Yunanlıların arkasında İngiliz
emperyalizmi durmaktaydı. Bilinen, bilinmeyen kısa ve uzun vadeli İngiliz çıkar ve hesaplan için
akacak Yunan kanının bedeli olarak Yunanistan'a, İzmir ve Doğu Trakya'yı vermişti.
 
Demek ki Sakarya'da tam bağımsızlık isteği ile emperyalizm çarpışacaktı. Bunun içindir ki bu savaş
yalnız Türklerin değil, bütün mazlum milletlerin savaşı olacaktı.
 
Yunanlılar İzmir ve çevresi ile Doğu Trakya'dan başka, İstanbul'a da sahip olmak istiyorlardı. Bunun
gerçekleşmesi için Sevr Ant-laşması'nı Ankara'ya zorla kabul ettirmek zorundaydılar.
 
Demek ki Sakarya'da Misak-ı Milli ile büyük Yunan ülküsü de çarpışacaktı.
 
Bu savaşta milliyetçilerin yenilmesini bekleyen ve isteyen bazı Osmanlılar da vardı: Padişah,
padişahçılar, hilafetçiler, yobazlar, iş-
 
Sakarya Savaşı'na Hazırlık 295
 
birlikçiler, casuslar, hainler ve ayrılıkçılar. Bu gafil, dar, sığ, hain kafaları yetiştiren düzen de
yaşayabilmek için ümidini Yunan galibiyetine bağlamıştı.
 
Demek ki aydınlığa çıkabilmek için Sakarya'da bu kara düzenin ümidini de kırmak gerekiyordu.
 
Başkomutan, "İşte bu nedenlerle bu savaştan kesinlikle galip çıkmak zorundayız" dedi, geliştirdiği
yeni savaş yöntemini ayrıntılı olarak açıkladı, açıklamasını şöyle bitirdi: 
"Toprağımızın her karışı, her noktası için kanımızı dökeceğiz. Böylece üstün düşman kuvvetlerini
şaşırtarak, yorarak, yıpratarak, ezerek, eriterek, aç bırakarak, sonunda onu, taarruza devam azim ve
kudretinden yoksun bir hale getireceğiz. Subay ve erlerinize bu savaş yöntemini çok iyi anlatın." 59b
 
Komutanlar titrediler. Bu sadece bir yöntem değil, daha başka, daha büyük, daha anlamlı bir şeydi.
Salih Bozok yeni yöntemi ilk kez dinlemişti. M. Kemal Paşa'ya baktı. Zihni uzun yıllar öncesine
kaydı. M. Kemal Paşa'dan aldığı bir mektuptaki cümleyi hatırladı: "Bilirsin ben askerliğin her
şeyinden ziyade sanatkârlığını severim." 59c
 
Cümlenin anlamını şimdi kavramıştı.
 
ANKARA'dan Cephe Komutanlığına dört uçağın Malıköy'e bu akşam geleceği bildirildi. Pilotların
dışındaki görevliler trenle hareket edeceklerdi.
 
İlk keşif uçuşu ancak ertesi sabah yapılabilirdi.
 
İstihkâm Albayı Ahmet Şükrü Bey Yüzbaşı Şükrü Sökmensü-er'e döndü:
 
"Muğla civarına bir Yunan uçağı zorunlu iniş yapmıştı. O uçak ne oldu? Belki işimize yarardı."
 
"İncelemek için üç kişi yolladılar Albayım. Ancak varmışlardır."
 
Arıza ve gecikmeleri sona erdirmenin kestirme ve güvenli yolu, yeni uçaklar almaktı. Ama Ankara'nın
bu kadar parası hiç olmamıştı. Bundan sonra olacağı da çok şüpheliydi.
 
YÜZBAŞI ŞÜKRÜ haklıydı. Bir deve kervanı, çan sesleri ve develere süs diye takılan minik
aynaların pırıltısı içinde Muğla'dan çı-
 
296 Şu Çılgın Türkler / Yunan Büyük Taarruzu
 
karken, pilot Vecihi, gözlemci Hamdi ve Eşref Usta bir at arabasıyla şehre yeni giriyorlardı.
 
Kervan, toplanan ilk vergileri Konya'ya götürüyordu.
 
İtalyanlar pilotu ve gözlemciyi alıp kırık uçağı Türklere bırakmışlardı. Uçak İngiliz yapımı, iki
kişilik, çift kanatlı, De Hawilland-9 tipi bir keşif uçağıydı. İniş takımı ve sağ kanadı kırılmış, dümeni
sakatlanmış, gövdesini saran keten parçalanmıştı. Motoru harap olmuş görünüyordu. İyice muayene
ettiler. Bundan daha beter durumdaki uçakları bile uçurmuşlardı. Bu ganimet uçağı rahatlıkla
uçurabilirlerdi.59d
 
Sevinçle kucaklaşıp dönmeye başlayarak herkesi güldürdüler.
 
KONYA MEYDANLARI kurbanlık koçlar, satıcılar, alıcılar, kasaplar ve büyük kazanlarla doluydu.
Orduya armağan edilen kurbanlar hemen oracıkta kesilip parçalanıyor, kavurma yapılmak üzerekazanlara basılıyordu. Bucak ve ilçeler de, toplanan ilk vergileri, bayramdan önce orduya yetişsinler
diye Batı Anadolu Menzil Komutanlığına teslim edilmek üzere Konya'ya yollamışlardı. Bu iyi niyetli
ama program dışı davranış yüzünden Konya dört bir yandan şehre giren kervanların ve araba
kollarının da hücumu altında kalmıştı.
 
Yollar tıkandı, şehir kilitlendi.
 
Menzil Komutanı Albay Kâzım Dirik'i tanımayanlar, daha ilk adımda bu duruma düşen Konya'nın,
Muğla, Denizli, Antalya, Burdur ve İsparta'dan yola çıkarılacak vergi kolları da gelmeye başlayınca
felç olacağına, menzil örgütünün bu çok büyük işin altında ezilip kalacağına bahse girebilirlerdi.
 
Oysa Albay Kâzım Dirik böyle günlerin adamıydı.
 
Bu geçici kargaşalığı tatlı-sert yöntemlerle çabucak düzene koyacak, akşam Konya İstiklal
Mahkemesi üyelerine ziyafet bile verecekti.
 
İstiklal Mahkemesi, gelir gelmez, rüşvet yedikleri bilinen Ceza Mahkemesi Başkanıyla iki üyesini
tutuklamış, kaç zamandır Konya'yı huzursuz eden bu pis sorunu sona erdirmişti.60 Bunu kutlamamak
olmazdı.
 
İlçelerden gelen çamaşır, çarık ve çoraplar eşek kollarıyla hemen ikmal noktalarına yollandı. Bazı
iller orduya vergiden ayrı, armağan
 
Sakarya Savaşı'na Hazırlık 297
 
olarak kavurma, tulum peyniri, meyve kurusu gibi yiyecekler de yol-luyorlardı. Orduyu doyurmak ve
donatmak sorun olmaktan çıkmıştı. Oysa iki hafta önce bu sorun çaresiz sanılıyordu.
 
Bu vergiler yoluyla 100.000 insanın ve 130.000 hayvanın 8 aylık yiyimi sağlanacaktır.603
 
PAŞALAR dönüşte Ankara Çayı ile demiryolu arasında bulunan 3. Grup birliklerini de denetlediler.
Henüz görevinden alınmamış olan Grup Komutanı Albay Arif Bey ve gruba bağlı üç tümenin
komutanlarıyla konuştular.
 
Savunmanın bütünüyle Sakarya'ya dayandırılmış olması Başko-mutan'ı memnun etmedi. Düşman nehri
herhangi bir noktasından geçebilir, o zaman asker, en önemli engelin aşıldığını, öyleyse savaşın
kaybedildiğini sanabilirdi. Asıl savunma mevzilerinin uygun olan yerlerde geri alınmasını emretti.
Yeni savaş yöntemini anlattı.
 
Komutanlara moral, yani çeliğe su verdi.
 
MERCEDES Polatlı'ya dönerken, ilk uçak da akşam ufkunda görünmüştü. Kara nokta gittikçe
büyüyerek yaklaştı. Gelen Nafiz-1'di. Süzüldü, havaalanı görevlilerinin, civardaki askerlerin ve
ikmalcilerin alkışları arasında piste indi.
 Onu Nafiz-2 izledi. Albatros D-III de geldi ama motorunun teklediği anlaşılıyordu. Güçlükle inebildi.
 
Dördüncü uçak Breguet-XIV geç kalmıştı. Çok geçmedi, o da göründü. Gelişinde bir tuhaflık vardı.
Düşer gibi alçalıyordu, yere dokunduğu anda motorundan alevler fışkırdı. Pilot zorlukla yere
atlayabildi.
 
Uçak tutuşup yandı.
 
Daha ilk gün bir uçak kadro dışı kalmıştı.
 
MÜHENDİS küçük tornayı bitirmişti. Aygıt demirden yapılmış garip bir oyuncağa benziyordu. Sıra
denemeye gelmişti. Mermi patlarsa tamirhaneye bir zarar gelmemesi için o komik görünüşlü aygıtla
birlikte yanına bir de mermi aldı. Binanın yakınında bir baraka yapılıyordu. Orada gündüzden bu iş
için bir tezgâh hazırlanmıştı. Oraya geçti. Yardıma gelmek isteyenlere izin vermedi.
 
298 Şu Çılgın Türkler / Yunan Büyük Taarruzu
 
Koca tamirhanede iş durdu. Zaman geçmez oldu. Subaylar, ustalar tezgâhlar arasında amaçsız dolanıp
duruyorlardı.
 
Kırk dakika sonra mühendis tamirhaneye mermiyi havada sallayarak döndü. Ağzı kulaklarındaydı. İlk
deneme olduğu için ihtiyatlı davranarak yavaş çalışmış, işi uzatmıştı. Bir çiçek armağan eder gibi hoş
bir jestle mermiyi Usta Bey'e verdi. Tornadan yeni geçmiş mermi pırıl pırıl parlıyordu. Usta Bey
mermiyi öpüp başına koydu, bir an durakladı, sonra ani bir kararla mengeneye bağladı, bu ilk
merminin gövdesine keski ile imalat-ı harbiye tarihine geçecek olan şu ünlü cümleyi kazıdı:
 
"Venizelos cenaplarına hediyemizdir"61
 
Tamirhane kahkahaya boğuldu.
 
Bütün gece çalışarak beş küçük torna daha yaptılar. Böylece günde, istenilenden iki kat daha çok
mermi 7.5'lik toplara uyarlana-bilecekti.
 
Ankara'dan göç durmaksızın devam ediyordu
 
İKİÇEŞMELİK camisinin çevresindeki kahveler, babalar ve çocuklarla doluydu. İzmir töresince
arifeyi karşılıyorlardı. Gece yarısı kuyrukları kınalı, boynuzlan kurdeleli koçlar, sürüler halinde
buradan geçirilip şehre indirilir, Türk semtlerindeki kurban yerlerine dağıtılırlardı.
 
Töre korunuyordu ama kimsede neşe yoktu. Babalar suskun, çocuklar bile durgundu.
 
İzmir Türkü iki buçuk yıldır gülmüyordu.
 
Sporting Clup, Kramer Palas'ın gazinosu, Büyük ve Küçük Pose-idon, Klonaridi, Cafe Corso, Cafe
de Paris, Viyana Birahanesi ve benzeri eğlence yerleriyse, her gece dolup taşmaktaydı. İzmir Rumlarıve
 
Sakarya Savaşı'na Hazırlık 299
 
Ermenileri iki yıldan beri mutluydular. Türk ordusu yenildiği için yirmi günden beri de bayram
ediyorlardı.
 
Ta karşıda, Karşıyaka'da, yalı boyundaki küçük, ahşap evin karanlık cumbasında, beyaz başörtülü iki
gölge, uzaktan İzmir'i seyretmekteydi. 'Gâvur İzmir' ışıklar içindeydi. Türk mahalleleri ise çoktan
karanlığa gömülmüştü.
 
Acıyla inlediler. Küçük olanın kocasını işgal günü şehit etmişlerdi. Büyüğünün kocası ise,
öldürülmemek için iki oğlundan ufağını alıp Rodos'a kaçmıştı.62 Büyük oğlu Yunanlılarla
savaşıyordu. Rumlar öğrenmesinler diye, bilenlerin dışındaki hiç kimseye, Süvari Grubu Komutanı
Albay Fahrettin'in annesi olduğunu söyleyip de övüne-miyordu.
 
Yıldız yağmuru başladı.
 
Ellerini kaldırdı, yüce Tanrı sevgili oğlunu ve askerciklerini korusun, al sancak İzmir'e geri dönsün
diye gözleri dolarak duaya durdu.
 
ALBAY FAHRETTİN BEY erkenden yatmıştı. Emir Subayı Üsteğmen Fevzi Uçaner ile akından
dönen 2. Tümen'den Yüzbaşı Şeref İzmir, üsteğmenin çadırının önünde yere oturmuş dertleşiyorlardı.
 
Yıldız yağmuru başlayınca hayranlıkla susup seyrettiler. Yüzbaşı İzmir'i hatırlamış olmalı ki, durup
dururken, "İzmir'e ilk giren subay ben olacağım!" dedi.
 
Emir subayı, yüzü yıldızların ışığında güçlükle seçilen yüzbaşıya korkuyla baktı. Ne diyordu bu
yüzbaşı? İzmir çok uzaktaydı ve belki de yarın Yunan savaş makinesinin altında kalıp
parçalanacaklardı. Yüzbaşı, teğmenin ne düşündüğünü anlayarak güldü:
 
"Delirdim mi diye bakıyorsun, değil mi? Korkma, deliliği atlattım. Artık beni ele geçiremez."
 
Yüzbaşı Şeref iki yıl önce, bir İtalyan gemisiyle, esir düştüğü Trablus'tan yurda dönerken,
Yunanlıların İzmir'e çıktıklarını duyunca çok üzülmüş, gerçekten delirmiş, "İzmir'e ilk ben gireceğim"
diye tutturmuş, gülenlere ve acıyanlara kızıp kendini Akdeniz'e atmıştı. Gemi durdurularak güçlükle
kurtarılmıştı.63
 
Yüzbaşı uzanıp üsteğmeni öptü, sanki ertesi gün İzmir'e girecekmiş gibi sevinç içinde zıplayarak gitti.
 
Yıldız yağmuru artarak sürüyordu.
 
300 Şu Çılgın Türkler / Yunan Büyük Taarruzu
 
Dördüncü Bölüm 
Ankara'ya Yürüyüş
 
14 Ağustos 1921 - 22 Ağustos 1921
 
14. SÜVARİ TÜMENİ'nin öncü bölüğü, ileri Yunan birliklerine çatmamak için sapa yollardan
sessizce ilerliyordu. Grup Komutanı Albay Fahrettin Bey, baskın görevinin yerine getirilmesini ve
Seyitgazi çevresindeki durumun keşfedilmesini emretmişti.
 
Süvarilerin ayakları altında birdenbire yemyeşil bir vadi açılıver-di. Bardacık suyu, iki yanındaki
değirmenlerin dolaplarını döndürerek neşeyle akıyor, hava çam sakızı kokuyordu. Vadinin masalsı
bir görünümü vardı. Tehlike kokusu alan atlar, kulaklarını diktiler. Vadinin karşı yamacında da
Yunan öncüsü belirdi. Birbirlerini gören Türk ve Yunan komutanlar aynı anda çığlığı bastılar:
 
"Düşman!!!"
 
Silahlar patladı. Öncü hızla yaya savaşına indi. Az sonra tümen yetişerek savaş düzeni aldı. Yeni
yürüyüşe geçmiş olan 5. Yunan Tümeni durdu, onun da bir alayı açıldı ve savaşa girdi.
 
Tüfek cayırtıları Bardacık vadisinin bin yıllık sessizliğini öldürdü.
 
Ankara'ya Yürüyüş 301
 
PORSUK'un kuzeyindeki Dudaş Köyü çevresinde de bir başka çatışma gelişiyordu. 1. Süvari
Tümeni'nden 10. Alay'in keşif bölüğü, sabah keşfi için ilerlerken, yürüyüşe geçmiş bir Yunan
taburuyla burun buruna gelmiş ve sıkı ateş yemişti.
 
Yunan yürüyüşü başlamış olmalıydı.
 
Durum tümene bildirildi ve alay silah başı yaptı. Alay imamının duasından sonra subaylar ve erler
helalleştiler, yaya savaşı için mev-zilendiler.
 
Beklemeye başladılar.
 
Sabah sessizliği içinde doğum sancısı gibi gittikçe artan ve hızlanan bir uğultu yaklaşıyordu. Yunan
öncüsünün arkasından, bir alayla takviyeli 16.000 kişilik bir tümen gelmekteydi. (7. Tümen+16.
Alay)
 
10. Alay'da 250 savaşçı vardı.1
 
EVET, Yunan ordusu bu sabah, 14 Ağustos 1921 Pazar günü, saat 05.00'te, üç dolgun kolordusu ile
harekete geçmişti.
 
Yunan büyük taarruzunun ikinci evresi başlamıştı.
 Sol kanattaki (kuzeydeki) Üçüncü Kolordu'ya General Polime-nakos komuta ediyordu. Bu kolordunun
üç tümeni Eskişehir-Anka-ra demiryolunun iki yanından Sakarya'ya doğru ilerliyordu. Eski komutan
General Vlahopulos İşgal Genel Komutanı olmuş ve İzmir'de kalmıştı.
 
Ortada, Birinci Kolordu vardı. Komutanı General Kondulis'ti. Bu kolordu üç tümeniyle Sivrihisar
doğrultusunda yürüyordu.
 
Sağ kanatta (güneyde) General Prens Andreas'ın komuta ettiği İkinci Kolordu bulunmaktaydı. Bu
kolordu iki piyade tümeni ve bir süvari tugayıyla güney Sakarya'nın güneyinden yol almaktaydı.
Afyon'dan yola çıkan 9. Tümen yolda kolorduya katılacaktı.
 
Alay alay yürüyen kalabalık tümenleri, yiyecek ve cephane kamyonları, ambulanslar, arabalar, deve
kolları, benzin ve su tankerleri, hizmet birimleri ve sürüler izliyordu. Ordu karargâhı, birliklere,
'Türk ordusunun isyan edip dağıldığı' söylentisini yaymıştı. Morali zaten iyi olan askerler, bu söylenti
yüzünden büsbütün rahatlamışlardı.
 
Keyifle yürüyorlardı.
 
302 Şu Çügın Türkler / Yunan Büyük Taarruzu
 
Ankara'ya Yürüyüş 303
 
BATI CEPHESİ Telsiz İstasyonu Komutanı Teğmen İhsan Ak-soley kulaklıkla telsiz biplerini
dinliyordu, Osman Çavuş'a, "Süvari Grubu arıyor.." dedi, "..telsiz çavuşu manipleye bugün biraz
telaşlı vuruyor."
 
"Bir tatsızlık olmalı."
 
Osman Çavuş da kulaklıklarını taktı, Süvari Grubunun sabah raporunu almaya başladı.
 
Artçı birliklerden tümenlere tümenlerden gruplara, gruplardan Cephe Karargâhına yağan telsiz ve
telgraf raporları, şifre subayların-ca açılıyor, verdikleri bilgiler Harekât Şubesinde birleştirilip
durum haritasına işleniyordu. Türk birliklerini kırmızı bayraklı, Yunanlıları mavi bayraklı iğneler
temsil ediyordu.
 
Yunan ordusunun bütün birlikleriyle harekete geçtiği anlaşılmıştı.
 
Başkomutan cephenin güneyini denetlemeyi ertesi güne erteledi.
 
Albay Arif Bey Başkomutanlık Karargâhına alındı, tümenleri başka gruplara dağıtıldı. Yusuf İzzet
Paşa'nın İhtiyat Grubu, 3. Grup adını aldı.
 
Bu grup Malıköy'e, Malıköy'de bulunan 4. Grup da Polatlı'ya yaklaşacaktı.
 
Her taşın binlerce kişiyi temsil ettiği büyük satranç başlamıştı. 
YUNAN BİRLİĞİNDEN ÖNCE, kaçmakta geç kalmış son göç kafileleri korkuyla gelip telaşla
geçtiler. Sonra Yunan öncü taburu göründü. Ateşi yer yemez hemen yayıldı. Makineli tüfekler
karşılıklı ölüm kusmaya başladılar. Savaş hızla kızıştı. 10. Alay'da birkaç yeni er vardı. Biri, yüzü
kanla sıvalı bir askeri görünce kıvrılıp kustu. Bir başkası titremeye başladı. Burma bıyıklı onbaşı
bağırdı:
 
"Bana bak, Azrail korkakları arar, korktuğunu belli etme çocuk!"
 
Bir Yunan birliğinin alayın gerisine sarktığını gören Alay Komutanı Yüzbaşı Şerif Güralp, askerini
ezdirmemek için geri çekti.
 
Yoğun ateş altında zahmetle toplanıp yaralıları da alarak 4 km. gerideki Geyikli'ye çekildiler. Daha
ilk çatışmada geri çekilmek yüzbaşıya ağır gelmişti. Acısını çıkarmak için ağır makineli tüfek bölü-
 
304 Şu Çılgın Türkler / Yunan Büyük Taarruzu
 
günü yolun iki yanına, sırtların arkasına yerleştirdi. Bölüklerini de pusuya yatırdı. Düşman ne kadar
yaklaşırsa yaklaşsın emri olmadan kimse ateş etmeyecekti. Beklemeye başladılar.
 
YUNUS NADİ BEY'in Yenigün gazetesinin baskı makineleri de Kayseri'ye yollanınca Ankara'da tek
gazete kalmıştı: Hâkimiyet-i Milliye.
 
Taşhan'ın karşısındaki harap bir hanın birinci katındaki bir oda-cıkta yazılıp diziliyor, hanın ahırına
yerleştirilmiş, gazyağı motorlu bir makinede basılıyordu. Başyazıları çoğunlukla Ruşen Eşref Ünay-
dın yazmaktaydı. Bugünkü yazısının başlığı Hicret'ti (Göç).
 
Göç Türkün kanayan yarasıydı.
 
Her bağımsızlığını kazanan Balkan devleti Müslüman Türkleri ve Türk olmayan Müslümanları ya
kırmış ya göçe zorlamıştı. Bu göç yıllarca sürmüştü, hâlâ da sürüyordu.la Bu facia sona ermeden,
Yunan ordusunun acımasız tutumu, bu kez de on binlerce Anadolulunun canını ve ırzını korumak için
evini, barkını bırakıp İç Anadolu'ya sığınmasına yol açmıştı.
 
Uygar Batı, bu durumu seyretmekle yetiniyordu.
 
Bugün de yine binlerce çaresiz kadın, kız ve çocuk göç yolların-daydı.
 
KATİMERİNİ gazetesi savaş muhabiri Hristos Nicolopulos, Es-kişehir-Sivrihisar arasındaki toprak
yolda, toz kaldıra kaldıra ilerleyen otomobillerden birindeydi. Birinci Kolordu Karargâhıyla birlikte
cepheye gidiyordu.
 
Uzaklardaki tepelerin üzerinde, küçük göç kafilelerinin doğuya doğru yürüdükleri görünmekteydi ama
bu olay Nikolopulos'u ilgilendirmedi. O Yunanlılığının bin yıl sonra Küçük Asya'yı yeniden
fethetmesiyle ilgiliydi. 
Keşif ve avcı uçakları, Türk cephesini sürekli denetim altında tutuyorlardı. Öncülerden gelen parça
parça bilgilere göre Türkler, Sakarya'nın batısında, tahminlerin tersine pek az birlik bırakmışlardı.
 
Birinci Kolordu'nun yolu üzerinde bulunan bir Türk süvari alayı fazla direnç göstermeden
Sivrihisar'a çekildi.
 
Ankara'ya Yürüyüş 305
 
Tozdan başka sorun yoktu.
 
Nikolopulos defterine şu notu düştü: "Yürüyüş neşeli ve sakin başladı."
 
Embros gazetesi muhabiri İlia Vutieridu da Üçüncü Kolordu Karargâhı ile birlikteydi. O da bugünden
şöyle söz edecekti:
 
"Asker neşeli. Arada bir 'Ankara'ya!' diye bağırıyor"
 
14. SÜVARİ TÜMENİ kendinden tam on misli kalabalık 5. Yunan Tümeni'ne çatmıştı. Bir süre
savaştı. Sarılma tehlikesi belirince geri çekildi.
 
İkinci Kolordu Komutanı General Andreas, süvari tümeninin kolordunun ikmal yolunu kesmek
istediğini sanıp telaşlanmıştı. Sakarya'ya kadar Eskişehir-Seyitgazi-Emirdağ yoluyla besleneceklerdi.
Seyitgazi yolunu korumak için 5. Tümen'den bir alay ile bir bataryayı geride bıraktı. Böylece tümenin
bütünlüğü bozulmuş oldu.
 
Yürüyüş aksamaya başlamıştı.
 
YUNAN ÖNCÜ TABURU, Geyikli'ye yaklaşıyordu. Bu kez daha dikkatli ve ihtiyatlıydı. Makineli
tüfek bölüğü komutanı, düşmanın mesafesini telemetre ile ölçüp Yüzbaşı Şerife fısıldıyordu:
 
"1.500 metre... 1.200 metre... 1.000 metre..."
 
Alay soluğunu tutmuş, komutanının işaretini bekliyordu.
 
"500 metre... 400 metre.;. 300 metre... 200 metre..."
 
Mesafe çıplak gözle kestirilebilecek kadar azaldı. Arada 100 metre bile kalmamıştı. Yüzbaşı Şerif
dişini sıktı, biraz daha bekledi. Sonra 250 kişinin beklediği işareti verdi:
 
"Ateeeeş!"
 
Önce dört ağır makineli tüfek takırdadı. Onları hemen hafif makineliler ve tüfekler izledi. Yunan
taburu bir an donup kaldı, sonra çil yavrusu gibi dağıldı. Geride üç yüz kadar ölü ve yaralı bıraktı.lb
Yürüyüş Yunanlılar için, tahminlerin tersine, hiç de iyi başlamamıştı. 
Öğlene doğru da bütün haşinliğiyle bozkır direnişe geçecekti.
 
SABAH KEŞFİ için iki uçak hazırdı.
 
Görevli pilot ve gözlemciler Fazıl'ın çadırında toplanmışlardı. Yüzbaşı Sırrı, "Biliyor musunuz.."
dedi, "..yarın kurban bayramıymış."
 
306 Şu Çılgın Türkler / Yunan Büyük Taarruzu
 
Son günler öyle yoğun ve sıkıntılı geçmişti ki hiçbiri bayramı bilebilecek halde değildi. Yüzbaşı
Fazıl yüzünü buruşturdu:
 
"Kasapların yola çıkmasından anlamalıydık."
 
Bugün pilot Behçet gözlemci Yüzbaşı Sırrı'yla, pilot Halil gözlemci Yüzbaşı Bahattin'le uçacaklardı.
 Fazıl, "Halil, siz demiryolunun kuzeyini tarayacaksınız.." dedi, "..Behçet, siz de güneyini. Düşmanın
ağırlık merkezi kuzeyde mi, güneyde mi, bunu belirleyeceğiz."
 
"Tamam."
 
"Uçuş süreniz en çok bir buçuk saat."
 
"Yetmeyebilir."
 
"Uçakları zorlamayın. Zaten son demlerini yaşıyorlar. Zavallılara şefkatli davranın. Haydi çocuklar!"
 
Beş dakika sonra Nafız-1 ile Nafiz-2 havalandılar. Uçakları uğurlayan Fazıl çadırına girdi. Çok
geçmeden bir havacı çadıra daldı:
 
"Uçaklar geri dönüyorlar ağabey!"
 
"Nasıl olur, daha yeni uçtular."
 
"İkisi de tekliyor."
 
"Allah kahretsin!"
 
Dışarı fırladı. Nafiz-1 yalpalayarak yaklaşıyor, motorundan acayip sesler geliyordu. Behçet'in uçağa
hâkim olabilmek için çırpındığı görülüyordu. Sertçe de olsa uçağını indirmeyi başardı.
 
Nafız-2'nin durumu iyice tatsızdı. Düşer gibi hızla alçalıyordu. Havaalanının ilerisindeki ağaçların
arkasında kayboldu. Pis bir gürültü ve koyu bir toz bulutu yükseldi. Deli gibi ağaçlığa koştular. Pilot
ve gözlemci böyle bir kaza için ufak sayılacak yara bere ile kurtuldular ama uçak sakatlanmıştı.2
 
Cepheye keşif görevinin yapılamadığı bildirildi.
 
GENERAL PAPULAS, Albay Pallis ile ordunun Hava Komutanı Binbaşı Hacizafirios'u birlikte
kabul etti.
 
İlk raporlar ulaşmıştı.
 
Tümenler hedeflerine sorunsuz ilerliyordu. Hiçbir bölgede ciddi bir direniş olmamıştı. Yunan
uçakları sürekli uçarak, düşmanın hava keşfi yapmasına imkân vermemişti.
 
Papulas keyiflendi:
 
Ankara'ya Yürüyüş 307
 
"Oturun, birer kahve içelim."
 Hacizafirios'a baktı:
 
"Taarruzumuzun başarı kazanması için baskın özelliğini koruması gerek. Yeteri kadar uçağımız var.
Düşmanın hava keşfi yapmasını savaş başlayana kadar kesinlikle engelleyeceksiniz."
 
"Emredersiniz."
 
Ordu karargâhı henüz Eskişehir'deydi. Ertesi sabah yola çıkacaklardı.
 
ÖĞLENE DOĞRU bozkır sert yüzünü göstermeye, azgınlaşan güneş askeri dağlamaya ve çarpmaya
başladı.
 
özellikle orta kesimde ve güneyde, tümenlerin yürüyüş yolları üzerinde, mola verip gölgesine
sığınabilecekleri hiçbir geniş ağaçlık yoktu. Ormanlar geride kalmıştı.
 
Aylardır yağmur yememiş çıplak toprak un ufak olmuştu. Yürüdükçe yoğun toz bulutları yükseliyor,
öndekilerin kaldırdığı yapışkan tozu, arkadakiler yutuyordu. Yayalar ve atlılar toz solumaktaydı.
Komutanlar bu sorunu sıraların arasım iyice açarak çözmeye çalıştılar. Ama bu kez de yürüyüş kollan
çok uzadı. Bu uzun yürüyüş kollarına hâkim olmak ve güvenliği sağlamak sorun oldu. Tankerlerin su
dağıtması çok zaman almaya, bu da tepkiye yol açmaya başladı.
 
Hayvanların su ihtiyacının da iyi hesaplanmadığı anlaşılmıştı.
 
Yunanlılar, huyunu suyunu hiç bilmedikleri bir coğrafyada yürüyor ve yürüdükçe sorunları büyüyor
ve çoğalıyordu.3
 
GENERAL HARINGTON Fransız ve İtalyan işgal kuvvetleri komutanları General Charpy ve General
Mombelli ile öğle yemeği yiyecekti. Zengin ve karışık Osmanlı mirası üçünü de yakından
ilgilendiriyordu. Sevr Antlaşması, hepsinin beklentilerini karşılayan iyi bir çözüm olmuştu. Ama
Almanlar, Macarlar, Avusturyalılar, Bulgarlar ve Osmanlı hükümeti galiplerin barış şartlarını kabul
ettikleri halde, milliyetçi Türkler etmemiş ve Anadolu'da yeniden silaha sarılmışlardı. Dört yıl
sürmüş kıyasıya bir savaştan sonra, barış özlemi içindeki dünya için bu çok talihsiz bir durumdu.
Mütareke imzalanalı neredeyse üç yıl olacaktı. Türkiye sorunu gittikçe büyüyerek ve şiddetlenerek
sürüp gitmekteydi.
 
308 Şu Çılgın Türkler / Yunan Büyük Taarruzu
 
İngiltere'nin tek sorunu milliyetçi Türkler değildi. Yayılan grevler, patlayan İrlanda olayı,
Hindistan'daki Hindu-Müslüman hareketleri, Mısır'daki ve Irak'taki milliyetçi kıpırdanışlar, Bolşevik
ihtilali, Almanya'daki sosyalist ayaklanmalar, Fransa'yla olan anlaşmazlıklar İngiltere'yi uğraştırıyor
ve korkutuyordu.
 
Yunanlılar hiç olmazsa şu asi Türkler sorununu bitirebilseler-di ne iyi olacaktı. Yunan ordu
karargâhında gözlemci olarak bulunan Binbaşı Johnson Yunanlıların bugün yürüyüşe geçeceklerini
bildirmişti. Türkler hakkında yeni bir bilgi yoktu. 
General Harington'un o kadar ümit bağladığı Black Jumbo Ankara'da hâlâ faaliyete geçememişti.
 
SICAK, saatler geçtikçe daha yırtıcı oluyordu.
 
Toz, askerleri beyaz hayaletlere, sıcak serseme çevirmişti. Yol bitmek bilmiyordu. Kızgın toprağın
ateşi yüzlerine vuruyor, sıcakta eller ve ayaklar şişiyordu.
 
Bölgedeki kuyuların suyu bol değildi. Çabuk tükeniyor, geç do-luyorlardı. Boşalan tankerleri
doldurmaya bu kuyuların suyu yetmiyordu. Haritada görülen küçük akarsuların da yazın kurudukları
anlaşılmıştı. Tankerlerdeki suyu idareli kullanmak şarttı.
 
Kısıtlayıcı kurallar, sorunu birdenbire dramatik hale getirdi. Asker, bir kuyu ya da cılız bir çeşme
görünce, biraz olsun serinlemek için izin mizin almaksızın dağılıp suya hücum etmeye başladı.
 
Su başı tartışmaları giderek kanlı kavgalara dönüşecekti.4
 
ABDULLAH USTA ve ekibi akşam trenle Malıköy'e geldiler. Önce iki kişilik Nafiz-1 keşif uçağı ile
tek kişilik Albatros D-III avcı uçağını bakıma aldılar. İki uçağın huysuzluk eden motorlarını söküp
indirdiler.
 
Behçet Abdullah Usta'ya takılmadan edemezdi: "Duyduğuma göre İsmet Paşa, 'yarın sabah bir uçağı
hazır etmezse, Abdullah Usta denilen o adamı, poposuna bir kuyruk takıp uçurtma diye uçuracağım'
demiş. Demire can veren koca Abdullah Usta'ya söylenecek laf mı bu? Ben senin adına teessüf ettim.
Ama sen özel bir cevap vermek istiyorsan, söyle, kendisine ileteyim."
 
Ankara'ya Yürüyüş 309
 
Bu genç, yakışıklı pilotta şeytan tüyü vardı. Abdullah Usta hiç kızmaz, aksine onunla çene
yarıştırmaya bayılırdı. Uçağı tapışlayarak, "Hey yavru kuş.." dedi, "..İsmet Paşa bu mereti uçan halı
sanıyor galiba. Buna uçak derler uçak! Ne sihirli sözle uçar, ne emirle. Söyle de, bunlara yeni
motorlar alsın!"
 
Bu gevezelik havacılar yatana kadar sürdü.
 
Makinistler, bütün gece, gaz lambası ve mum fenerlerinin ışığında çalışacak, Nafiz-1 ve Albatros D-
IH'ü sabah keşfi için hazırlayacaklardı. Ertesi gün de onarabilmek ümidiyle Nafiz-2'ye el atacaklardı.
 
ENVER PAŞA, Dağıstanlı bir köylü kıyafetiyle az önce çıkagelmişti. Büyük salonda oturuyorlardı.
Halil Paşa'nın eşi Safiye Hanım, "Ben sizi yalnız bırakayım.." dedi, "..konuşacaklarınız vardır."
 
Enver Paşa memnun oldu:
 
"Teşekkür ederim yenge."
 Safiye Hanım salondan çıkar çıkmaz konuya girdi:
 
"Doktor Nâzımla birlikte geldim. Ankara'daki arkadaşlarımız adına Trabzonlu Hafız Mehmet Bey'i
çağırmıştım, geliyor. Bizim Küçük Talat da (Muşkara) birkaç gün içinde burada olacak. Ee, sen
hazırlıkları bitirdin mi?"
 
Halil Paşa, isteksiz, sönük bir sesle, "Evet" dedi.
 
"Ne o? Bir şey mi var?"
 
"Evet. M. Kemal Paşa'yı Başkomutan yaptılar. Şimdi Meclis ve ordu onun çevresinde toplanmıştır."
 
Enver Paşa oralı olmadı:
 
"Meclis önemli değil. Sorun çıkarırsa dağıtırız. Ordu, dönünce de benim çevremde toplanır."
 
"Bu çok zor dönemde Anadolu'da ikilik çıkmasından korkuyorum."
 
Enver Paşa ayağa kalktı. Güzel döşeli geniş salona bakarak birkaç adım attı:
 
"Sen burada rahatı görünce, kendini bırakmışsın. Tereddüte yer yok. Harekete geçmenin tam sırası."
 
Halil Paşa sabahleyin Sovyet yardımıyla ilgili olarak Batum'da bulunan Türk deniz ve kara
subaylarıyla konuşmuştu. M. Kemal Pa-
 
310 Şu Çılgın Türkler / Yunan Büyük Taarruzu
 
şa'nın Başkomutan olmasının sevinci içindeydiler, hepsine başka bir şevk gelmişti. Enver Paşa'yı ne
hatırlayan vardı, ne arayan.
 
Ama Enver Paşa çok istekli ve sabırsız görünüyordu, kırmamak için konuyu uzatmaktan kaçındı,
"Peki" dedi.
 
YUNAN ABLUKASI son bir aydır sıkılaştığı için Sovyet yardımı silah ve cephanenin Rus
limanlarından Anadolu limanlarına kaçırılması çok zorlaşmıştı. Denizciler, Karadeniz kıyısında
gerektiğinde sığınabilecekleri bir müstahkem üs olmadan, her tehlikeyi göze alarak bu görevi yerine
getiriyorlardı.
 
Nitekim bu gece de, orduda Paskal Mahmut diye anılan Yüzbaşı Mahmut Gökbora'nın kaptanı olduğu
Rüsumat IV adlı küçük gemi, silah ve cephane dolu olarak Batum'dan Trabzon'a hareket edecek,
oradan alacağı talimata göre yükünü uygun bir Anadolu limanına boşaltacaktı. Bu dokuzuncu
seferiydi.
 
Paskal
 Mahmut
 
Gökbora
 
Elli yaşındaki köhne gemi harekete hazırdı. Kaptan dümenciye döndü:
 
"Yirmi derece sancak."
 
Dümenci komutu tekrarladı:
 
"Yirmi derece sancak."
 
Makine dairesine ses ileten boruya, "Çok ağır yol ileri" dedi.
 
Borunun öbür ucunda ikinci çarkçı Yusuf vardı. O da aldığı emri tekrarladı:
 
Ankara'ya Yürüyüş 311
 
"Çok ağır yol ileri."
 
Pervanesi dönmeye başlayan gemi homurdanarak yerinden oynadı ve usulca hareket etti.
 
"Işıkları kapatın."
 
Bütün ışıklar kapatıldı.
 
"Ağır yol ileri."
 
"Ağır yol ileri."
 
Limanın hayli uzağında, açık denizde, silah taşıyan Türk gemilerini avlamak için nöbet tutan bir
Yunan savaş gemisinin beklediği biliniyordu. Fark edilmemek için sigara bile içmeyeceklerdi.
 
"Viya böyle."
 
"Viya böyle."
 
İkinci Kaptan Üsteğmen Reşat Talayer, Güverte Teğmen Fahrettin Akyollu kaptan köşküne girdiler:
 
"Allah selamet versin!"
 
"Amin."
 
Gemicik gittikçe uzaklaşarak gecenin içinde eridi.5
 CEPHE KOMUTANLIĞININ 'izinsiz ve emirsiz geri çekilenin idam edileceği' hakkındaki emri
birliklere dağılmıştı.
 
4. Tümen'in 42. Alay Komutanı Yarbay Hüseyin Avni Bey emri alınca, birçok alay komutanı gibi o
da, alayının subaylarını akşam yemeğinden sonra topladı. Emri okudu, içlerine sindirmeleri için biraz
bekledi, sonra ayağa kalktı:
 
"Bu savaş işte böyle bir savaş olacak. Çünkü bu savaş fetih, yağma savaşı değil, vatan savaşı. Hiçbir
hatayı affetmeye hakkımızın olmadığı bir savaş. Komutanlarımız izin vermedikçe öleceğiz, geri
çekilmeyeceğiz. Askere örnek olacağız. Çocuklarımıza para pul, mal mülk değil, milleti için şehit ya
da gazi olmuş namuslu bir askerin çocukları olmanın şerefini bırakacağız.
 
Beyler!
 
Kendinizi ve askerlerinizi bu büyük savaşa hazırlayın!"
 
Alayı sırf fedailerden kurulu bir birlik gibi dövüşecek, ilk şehitlerden biri de Yarbay Hüseyin Avni
Bey olacaktı.
 
312 Şu Çılgın Türkler / Yunan Büyük Taarruzu
 
YUNAN BİRLİKLERİ genel olarak fazla çatışmaksızın ordu komutanlığınca belirtilen günlük
hedeflere ulaşmış, dinlenmeye geçmişlerdi.
 
Bu kez de gündüz ile gece arasındaki şaşırtıcı ısı farkı, sorun oldu. Akşam serinliği gece olunca
bozkır ayazına dönmüş, ince giyimli askerler titreşmeye başlamışlardı.
 
Yaz ortasında yüz bin battaniye nasıl bulunabilirdi?
 
Ekmek Eskişehir, Seyitgazi, Emirdağ fırınlarında pişirilip birliklere çuvallar içinde
gönderilmekteydi. Bazı açıkgözler ısınmak için boşalmış ekmek çuvallarına sarınıp öyle yattılar. Bu
buluş çabucak yayıldı. Ekmek çuvalları geri gönderilmeyecek, bu yüzden ekmek ikmali hızla
aksayacaktı.6
 
Çoğu için uykusuz ve soğuk bir geceden sonra sabah saat 05.00'te Yunan yürüyüşü yeniden başladı.
 
Türkler daha erken uyanmışlardı. Namaz kılıp bayramlaşacak-lardı.
 
Bugün kurban bayramının birinci günüydü.
 
RÜSUMAT IV, Yunan savaş gemisine yakalanmadan sabah gün ağarırken Trabzon limanına girdi.
Deniz Ulaştırma Komutanlığı'ndan bir motor girişte bekliyordu, düdüğünü çalarak gemiyi selamladı.
Rüsumat buharlı düdüğü ile öyle candan bir karşılık verdi ki Trabzon'da uyanmamış olanlar varsa
onlar da uyandılar. '
 Gemi mendireğin içine girdi ve motorun işaret ettiği yerde demir bıraktı.
 
Mühendis Teğmen Cevat Talu ile Güverte Teğmen Kemalettin Bozkurt gemide nöbetçi kaldılar,
Yüzbaşı Mahmut ve subaylar motora geçtiler. Motor Deniz Ulaştırma Komutanlığı'nın iskelesine
yanaştı. Karaya çıktılar. Komutan Binbaşı Fahri bekliyordu.
 
önce askerce selamlaştılar, sonra kardeşçe kucaklaşıp öpüşerek bayramlaştılar.
 
İKİ UÇAK uçuşa hazır, pist başında bekliyordu.
 
Bütün havacılar, makinistler ve yer görevlileri ayaktaydılar. Bayramlaştılar. Bayram yemeği öğleyin
birlikte yenecekti. Karargâh subayı, yemekte etli pilav, ayran ve irmik helvası olduğunu açıkladı.
 
Ankara'ya Yürüyüş 313
 
Cephe karargâhı da havacılara armağan olarak kahve yollamıştı. Uykusuz Abdullah Usta'nın bile yüzü
güldü.
 
Nafız-1'i Behçet uçuracaktı. Gözlemci Yüzbaşı Sırrıydı.
 
Yüzbaşı Fazıl, "Demiryolunun kuzeyini ve güneyini iyice tarayacaksınız.." dedi, "..süreniz iki buçuk
saat."
 
Albatros'un pilotu Fehmi'ye döndü:
 
"Sen birlikte uçup keşif uçağını koruyacaksın."
 
"Başüstüne."
 
Albatros'ta pilot yerinin önünde, dört yana dönebilir, canavar gibi bir makineli tüfek vardı. Tüfeğe
şerit takılmıştı.
 
"Haydi çocuklar, hayırlı uçuşlar."
 
Helalleştiler.
 
Motorlar ısınırken Behçet bağırdı:
 
"Sofrayı süslü istiyorum."
 
Sarışın havacı artistik bir selam çaktı:
 
"Emrin olur!"
 
Uçaklar hiç aksilik çıkarmadan havalandılar, kanatlarını sallaya sallaya bir tur atıp aşağıdakileriselamladılar ve ufukta kayboldular.
 
Havacılar sofraya temiz oturmak istiyorlardı. Çadırların ortasındaki meydancıkta büyük bir faaliyet
başladı. Birbirleriyle şakalaşarak, atışarak, yardımlaşarak kimi tıraş oluyor, kimi başını yıkıyor, biri
botunu boyuyor, bir başkası pantolonunu ütülüyor, bazıları bıyık düzeltiyor, düğme dikiyor, gömlek
yıkıyor, çorap yamıyordu.
 
Sonra da çardağın altında öğle yemeği için Behçet'in istediği gibi süslü bir sofra hazırlayacaklardı.
 
:,
 
Bayram anısı
 
314 Şu Çılgın Türkler / Yunan Büyük Taarruzu
 
BİNBAŞI FAHRİ, "Yükünüzü İnebolu'ya indireceksiniz." dedi, "..Her zamanki gibi gece yol alın,
hava aydınlanmadan önce bir limana sığınıp saklanın. Çünkü iyice azdı bunlar. Silahsız yelkenlilere
bile ateş ediyor, takaları batırıyorlar. Korumasız limanlarda da çok tedbirli olun. Kıyı gözetleme
postaları, limanlara düşman gemilerinin durumunu bildiriyor. Ona göre hareket edersiniz."
 
Yüzbaşı Paskal Mahmut, "Tamam, anladık, başüstüne, emret, dediğin gibi yaparız.." dedi, "..ama artık
sadede gelelim. Öğleyin ne yiyeceğiz? Bugün bayram. Biz sıcak mısır ekmeği ile hamsi buğulamanın
özlemi içinde yanıyoruz."
 
Başçarkçı Arifin gözleri ışıldadı:
 
"Ve de..."
 
"Höt, ötesini söyleme, binbaşıma ayıp olur, o lafın gelişinden ne istediğimizi anlamıştır."
 
Fahri Bey gevrek gevrek güldü:
 
"Hergeleler."
 
Mahmut çok sıkıntı çekmişler gibi yüzünü buruşturdu:
 
"Batum'da her gün havyar yemekten gına geldiydi binbaşım."
 
Başta kendi, kahkayı bastılar.
 
Ölümle köşe kapmaca oynayan bu insanları ölümden ya da ölümü bunlardan uzak tutan bu neşe miydi,
neydi?
 
HAVACILAR çardağın altında, el birliği ile portatif masaları birleştirerek uzun bir masa
hazırladılar. Teneke tabakları, çatal bıçakları, sürahileri, maşrapaları yerleştirdiler. Sarışın havacı,yakındaki tarlaya uzanıp gelincik topladı. Kan kırmızı gelincikleri su dolu iki maşrapaya koyup
masanın iki ucuna bıraktı.
 
Öf be!
 
Behçet sofraya bayılacaktı.
 
KARARGH BİNASI önünde motorları çalışan yirmiden fazla kapalı otomobil ve içi muhafızlarla
dolu üstü tenteli kamyonlar beklemekteydi.
 
General Papulas, Veliaht Yorgi, kurmaylar, karargâh görevlileri binadan çıktılar. Papulas'ın yaveri
saygıyla kapıyı açtı. Komutan ve
 
Ankara'ya Yürüyüş 315
 
Veliaht arabaya girdiler. Yaver Yüzbaşı Stefanopulos şoför Galani'nin yanına bindi.
 
Arabalar ardarda hareket ettiler.
 
Telsiz istasyonu, ordu hastanesi, ordu bağlı birlikleri ile karargâhın ağırlıklarım taşıyan yepyeni
kamyonlar, bir saat önce yola çıkmışlardı.
 
Komutan ve ordu karargâhı cepheye gitmek üzere Eskişehir'den ayrıldılar. Araba dizisini karargâh
muhafızlarıyla dolu kamyonlar izledi.
 
Yol tozlu, çevre ağaçsız, hava sıcak, doğa çıplak ve haşindi. Em-peryalistliğe özenmiş hırslı ve
küçük bir devletin gelecekteki kralı Veliaht Yorgi heyecanlanmıştı, "Bu savaş.." dedi, "..tıpkı
Avrupalı bir ordunun sömürge kurmak için yaptığı çöl savaşlarına benziyor. Ne kadar güzel. Böyle
bir sefere katıldığım için çok mutluyum." 7
 
MUHARİP adlı gizli örgütün yöneticileri, kimsenin bulamayacağı yerlere dağılıp gizlenmişlerdi.
Yüzbaşı Seyfi Akkoç Ankara'ya alınmıştı. Grup Başkanı Binbaşı Ekrem Baydar, uzak bir akrabasının
Eyüp'teki evinde saklanıyordu.
 
İngilizler, motor kaptanını konuşturamamış olmalıydılar. Yoksa adlarını öğrendikleri örgüt
yöneticilerini tutuklamak için o gün harekete geçerlerdi. Demek ki kaptan, yakalanarak yaptığı
yanlışlığı işkenceye katlanarak ödemekteydi.
 
Savaş başlamak üzereyken örgüt hareketsiz kalamazdı. Aranıyor olsa bile bayram canlılığı içinde
dikkati çekmeyeceğine güvenerek giyinip sokağa çıktı. Şehzadebaşı'ndaki İstanbul kıraathanesine
yollandı.
 
Kıraathanenin yaşlı garsonu örgüt yöneticilerinin posta kutu-suydu. Böyle durumlarda yöneticiler bu
garson aracılığıyla haberle-şir, bir tehlike varsa ajanlar garsona mesaj bırakırlardı.
 GÖREV SÜRESİNİN bitiminden bir saat önce, Albatros D-III göründü.
 
"Albatros dönüyoooor!"
 
316 Şu Çılgın Türkler / Yunan Büyük Taarruzu
 
Merakla toplandılar. Yalnız geliyordu. Görünürde keşif uçağı yoktu. Albatros sarhoş gibi indi.
Koştular. Pilot Fehmi'nin güneş yanığı yüzü gözyaşıyla sırılsıklamdı.
 
Fazü'ın kalbi sıkıştı:
 
"Ne oldu Fehmi, keşif nerde?"
 
Nafiz-1,2.000 metre yükseklikte birden alev almış, yanarak düşmüş, Behçet ve Sırrı şehit
olmuşlardı.8
 
Hepsi acıdan taş kesildiler.
 
SÜVARİ GRUBU bir yandan General Andreas'ın kolordusunu her fırsatta savaşmaya zorlayarak
oyalayıp yormakta, bir yandan da, Yunan birlikleri ile 2. Grubun arasında durarak, grubun
yürüyüşünü korumaktaydı.
 
Bu iki görevin aksaksız yürütülebilmesi için Süvari Grubu'nun, Cephe ve 2. Grupla ile sürekli
bağlantı içinde olması gerekiyordu. Bu sebeple Grup Komutanı Fahrettin Bey, telsizcileri her zaman
yakınında, elinin altında tutuyordu.
 
Grubun telsizi eski, büyük, hantal bir cihazdı. Manda arabasıyla taşınıyordu. Benzin jenaratörüyle
çalışıyordu. Yüksek, zor kurulur bir anteni vardı. Fahrettin Bey Telsiz Takım Komutanı Teğmen Rem-
zi'ye "Bu telsize çiçek gibi bakacaksınız.." diye emir vermişti, "..bir dakika bile arıza yapmayacak!"
 
"Başüstüne."
 
Teğmen Remzi ile yardımcısı Teğmen Emin Orkut telsizin üzerine titriyorlardı. Telsizin hiç arıza
yapmamasının ilerde ne kadar büyük bir yitime yol açacığını nasıl bilebilirdi zavallıcıklar.
 
BİNBAŞI EKREM İstanbul Kıraathanesi'ne girdi. Her zaman kalabalık olan kıraathanede bayram
dolayısıyla bugün pek az insan vardı. En dipteki masaya oturdu. Garson Ekrem Bey'i tanırdı. Yanında
askerlik yapmıştı. Biraz sonra, tanışık olduklarını belli etmeden masasına bir gazete bıraktı:
 
"Hayırlı bayramlar."
 
"Hayırlı bayramlar. Bir sade kahve."
 
"Peki.."
 Yavaşça ekledi:
 
■ Ankara'ya Yürüyüş 317
 
"..Mesaj yok. Yalnız Dağ adlı bey uğradı. Yarın ikindi vakti Aksaray'da olacakmış."
 
Aziz Hüdai idi bu.
 
"Teşekkür ederim."
 
Bir daha konuşmadılar. Kahvesini içti, yüklü bir bahşiş bırakıp çıktı.
 
YUNAN İKİNCİ KOLORDUSU ile Türk 2. Grubu, Sakarya'nın güneyindeki bölgede, aynı sert
koşullar içinde doğuya doğru yürümekteydiler. Aralarında bir yürüyüş günü fark vardı.
 
Türk komutan daha deneyimli olduğu için birliklerini küçük gruplar halinde ve daha çok geceleri
yürütüyordu. Buna rağmen yalnız bu gün 322 asker hastalanmıştı. Bu zahmete katlanamayıp kaçanlar
da olmuştu.9
 
Yunanlıların durumu doğal olarak çok daha ağırdı. Çünkü bu bölgeyi hiç tanımadıkları için güvenlik
kaygısıyla gündüzleri yürüyüp sıcaktan kavruluyor, gece yatıp soğuktan titriyorlardı.
 
Albay Kalinski sinir içindeydi:
 
"Hani bu yürüyüş askeri bir gezinti olacaktı?"
 
TEK KİŞİLİK avcı uçağı ile sağlıklı keşif yapılabilmesi için pilotların gözlem eğitimi almış olmaları
gerekti. Bu konuda en yetişkin pilot Fazıl'dı. O uçacaktı.
 
Akşam keşfi için Albatros D-III hazırlandı. Bu güzel uçağa İzmir adını vermişlerdi.
 
Abdullah Usta, uçağa binmeden Fazıl'ı yakaladı, "Bak.." dedi, "..bütün parçaları tek tek bir daha
elden geçirdim. Yine de dikkatli ol. Büyük pilot olduğunu bilirim. Ama sakın motoru zorlama, hız
yapma, düşmanla dalaşma. Ayağını öpeyim. İki kurban yeter."
 
Fazıl gözleri dolan ustaya sarıldı:
 
"Merak etme, sağ döneceğim."
 
Motoru çalıştırdı, ısıttı, pist başını doldurmuş genç pilotlara ders verir gibi dikkatle ilerledi, elini
salladı, hızlandı ve havalandı.
 
İki saat sonra döndü. Alkışlarla karşılandı. Raporunu telefonla Binbaşı Tevfik Bey'e yazdırdı.
 
318 Şu Çılgın Türkler / Yunan Büyük Taarruzu 
HAVA KEŞİF RAPORU paşaları rahatlattı. Fazıl demiryolu kuzeyinde bir tümen, Sakarya'nın kolları
arasında dört-beş, Sakarya'nın güneyinde üç tümen saptamıştı.10 Bu durumda düşmanın ağırlık
merkezi ortadaydı. Kuzeyden gelmeyeceği anlaşılıyordu. Ya merkezden saldıracaktı ya da merkezde
zayıf bir kuvvet bırakıp güneye sarkacaktı.
 
Askerlik sanatınca doğru olan güney kanada yönelmesiydi. Ama bunun için güneye çark etmesi,
Sakarya'yı aşması, yayılarak güney kanada yanaşması gerekiyordu.
 
Bu bir hafta demekti.
 
Bu amatörce plan, Türk ordusuna en çok ihtiyacı olduğu şeyi, zamanı kazandıracaktı. Bir hafta, bu
kritik dönemde, büyük bir nimetti.
 
Hemen iki tümen güneye kaydırıldı. Ertesi gün bu kanatta inceleme yapmaya karar verdiler. Güney
(sol) kanat büyük önem kazanmıştı. Savaş burada düğümlenecekti.
 
TÜRK ARTÇI BİRLİKLERİ Yunan birlikleriyle ya dövüşerek, ya göz temasını koruyarak geri
çekiliyorlardı.
 
Mihalıççık'taki 1. Piyade Tümeni, geride Süvari Tümenini bırakarak, akşam Sakarya doğusuna geçti.
 
Güneydeki Süvari Grubu da akşam, yaklaşan düşman tümeni yüzünden, halkın gözyaşları içinde
Emirdağ'ı boşalttı. Bu insanları düşmanın insafına bırakarak çıkıp gitmek subayları da askerleri de
kahretmekteydi. Acı sahneyi uzatmamak için atları mahmuzlayıp kaçar gibi uzaklaştılar.
 
Gece de Trabzon limanındaki Rüsumat IV, İnebolu'ya gitmek için demir aldı:
 
"Vira bismillah."
 
M. KEMAL PAŞA, Fevzi, İsmet ve Kâzım Paşalar, Binbaşı Tev-fik Bey, Yarbay Salih Omurtak,
öğleden önce Albay Deli Halit Bey'in komutasındaki 12. Grubu ziyaret için iki arabayla grup
karargâhının bulunduğu Toydemir köyüne geldiler.
 
Bu grup Sakarya boyunda, demiryolundan güneydeki Yıldızte-pe'ye kadarki kesimde mevzilenmişti.
 
Ankara'ya Yürüyüş 319
 
Albay Halit Bey ve emrindeki tümen komutanları paşaları bekliyorlardı. Komutanlar eksikliklerin az
da olsa sürekli giderilmesinden çok memnundular. Asker neşeliydi. Bunu duymak paşaları sevindirdi.
Kaçak sayısı da çok azalmıştı.
 
Başkomutan, "Şu andaki asker sayımız istediğimiz düzeyde değil.." dedi, "..ama güneye yöneleceği
anlaşılan düşman bize zaman kazandırıyor. Askerlik şubelerinde, eğitim alaylarında birçok gencimiz
ve askerimiz var. İşlemleri bitenler eğitim alaylarına, eğitimleri sona erenler orduya katılıyor. Millet,çocuklarını saklamadan askere yolladığı için bu akış artık durmaz, savaş boyunca devam eder. İçiniz
rahat olsun." 1Oa
 
Yeni savaş yöntemini genişçe anlattı ve bir cümleyle özetledi:
 
"Yurdumuzu karış karış koruyacağız." ıob
 
Nice savaş görmüş komutanları bile heyecan bastı. Gerçek bir ölüm-kalım savaşı olacaktı.
 
Toydemir'den Yıldıztepe'ye çıkıldı. Bu şirin tepeden geniş Sakarya vadisi bütün görkemi ile
görünüyordu. Yıldıztepe'nin sarışın yamaçları Sakarya'ya doğru yavaşça, usulca, küçük dalgalar
halinde inmekteydi. Ne güzel bir vatandı bu. Bu sarhoş edici güzellikten bir süre gözlerini
alamadılar. Yazık ki birkaç gün sonra savaş burasını cehenneme döndürecekti. Bu kesimdeki bazı
mevzileri gezip askerlerle bayramlaştıktan sonra, daha güneye indiler.
 
İnlerkatrancı Köyü'ne geldiler. Bu köyün güneybatısında, üstü düz bir tepe vardı. Sakarya'ya karışan
Ilıca Deresi vadisinin bu tepeden iyi incelenebileceği anlaşılıyordu. Ilıca vadisi Türk cephesinin
güney çizgisini oluşturacaktı.
 
Otomobilleri tepenin eteğinde bıraktılar, en yakındaki alaydan yollanan atlara binip ağır ağır tepeye
çıktılar.
 
Alay Komutanı Başkomutan'a kendi seçkin atını ikram etmişti.
 
BU SIRADA Rüsumat IV küçük Ordu limanına giriyordu. Bir motor hızla yaklaştı. Gelen Liman Reisi
Dursun Bey'di. Rüsumat hız kesti. Reisi gemiye aldılar. Dursun Reis iyi haber getirmemişti:
 
"Bir düşman gemisi Samsun'dan bu yana limanları taraya taraya yaklaşıyormuş. Cephaneyi buraya
boşaltacaksınız."
 
320 Şu Çılgın Türkler / Yunan Büyük Taarruzu
 
Mahmut Bey zengin küfür koleksiyonundan okkalı bir örnek sundu. Ordu limanında küçük gemilerin
bile yanaşabileceği bir iskele yoktu. Reis, yükün hızla boşaltılması için geminin mümkün olduğu
kadar kıyıya yaklaştırılmasını istiyordu:
 
"Kıyı ile geminin arasına kayıkları yan yana sıralayıp bir köprü yaparız."
 
Aklı yatan Mahmut Kaptan kısa emirlerle gemiyi ağır ağır kıyıya yaklaştırdı.
 
ÇIKTIKLARI TEPEDEN, doğu-batı doğrultusunda uzanan Ilıca vadisi gerçekten iyi görünüyordu.
Vadinin kuzeyi güneye egemendi. Bu durum savunmaya kolaylık ve üstünlük sağlayacaktı. Esas
savunma hattının bu vadinin kuzeyinde oluşturulması, 4. Grubun Yıldız Tepe ile Ilıca vadisi
arasındaki kesime kaydırılması kararlaştırıldı. 4. Grubun soluna 2. Grup gelecekti.
 Doğuya doğru iyice ilerde, çevreye egemen, heybetli bir dağ vardı. Güçlü bir dürbünle çevreyi
inceleyen Başkomutan sordu:
 
"Şu koyu renkli güzel dağın adı ne?"
 
"Mangal Dağı."
 
Dürbünü gözünden indirdi. Yere serili olan haritaya baktı, dağı buldu, işaretledi:
 
"Sol kanadımızı bu güzel dağa dayayalım. Düşmanın daha doğuya doğru ilerleme olasılığı belirirse,
bu dağı esas savunma hattına katarız."
 
Öğle yemeğini Toydemir'de komutanlarla yiyeceklerdi. İsmet Paşa haritasını toplarken, bir at
kişnemesi ve bir erin korku çığlığını duyup başını kaldırdı.
 
M. Kemal Paşa tam ata binerken, bir şeyden ürken at parlayın-ca, ayağı üzengiden kayıp yere düşmüş,
sol böğrünü büyükçe bir taşa çarpmıştı. n
 
Fevzi Paşa uzatılan mataradan avucuna boşalttığı su ile M. Kemal Paşa'nın yüzünü yıkadı. M. Kemal
Paşa gözlerini araladı, başu-cunda diz çökmüş İsmet Paşa'nın korku ile terleyen yüzünü görünce
gülümsemeye çalıştı:
 
"Merak etme, önemli değil."
 
Ankara'ya Yürüyüş 321
 
Zorlukla doğrulup oturdu. İsmet Paşa'ya tutunarak ayağa kalktı. Yüzünden canının yandığı belli
oluyordu. Atı tutan seyise seslendi:
 
"Çocuk, getir onu buraya."
 
Beyaz, güzel, uzun bacaklı, örme yeleli bir attı bu. Yanlış bir şey yaptığının farkmdaymış gibi suçlu
suçlu duruyordu. Seyis atı yaklaştırdı. M. Kemal Paşa, "Gel çocuğum.." dedi, atın yüzünü okşadı,
"..senin bir kusurun yok." Gözlerinin arasından öptü.
 
Yavaş yavaş tepeden indiler.
 
Sakarya savaş meydanının ana noktalan ile Sakarya savaş alanı
 
RÜSUMAT IV kıyıya iyice yaklaşıp sığa oturmadan demir attı. Reisten durumu öğrenen Ordulu
kayıkçılar, gemiyle kıyı arasında köprü oluşturmak için çala kürek kayıklarını yan yana sıralamaya
koyuldular. Bu sırada belediye münadisi sokak sokak dolaşıyor ve Orduluları yardıma çağırıyordu:
 
"Ey ahali! Eli ayağı tutan limana gelsin! Düşman yetişmeden cephane taşınacaaaaak!"
 322 Şu Çılgın Türkler / Yunan Büyük Taarruzu
 
Her yaştan erkekler, erkek çocuklar limana koştular. Bunlara balıkçılar, askerlik şubesindeki askerler
de katıldı. Sandalların üzerine gemiden kıyıya kadar uç uca kalaslar dizilip bir geliş gidiş yolu
yapılmıştı.
 
Düşman gelmeden gemiyi boşaltmak gerekiyordu. Cephaneyi ve silahlan güçlükle, düşe kalka,
cambazlık yaparak, askerlik şubesinin taş binasının mahzenine taşımaya başladılar.
 
2. GRUP öğleyin Gökpınar'a ulaşmıştı.
 
Burası Sakarya'ya karışan gür Gökpınar deresinin kaynağıydı. Dik kayaların dibinden buz gibi duru su
fişkırıyordu. Su bol, çevre zehir yeşili çimen, kaynağın ve derenin kıyıları koyu gölge döken sık
ağaçlarla doluydu.
 
Disiplin içinde sıralarını bekleyen birliklere soğuk kaynak gölünden kırba, tulum ve testilerle su
taşınıyor, sırası gelen askerler, derede zevk çığlıklara ata ata yıkanıyor, daha ilerde de hayvanlar
sulanıyordu.
 
Askerler beş sıska koyununu otlatan küçük çoban Musa'yı sevdiler, aralarına alıp karavanaya ortak
ettiler.
 
Cehennem yürüyüşü bitmişti.
 
Cephe Komutanlığı Grubun öbür gün akşam Mangal Dağı'na ulaşmasını istiyordu. Selahattin Adil
Bey, "Allaha şükür, çorak bölgeyi aştık." dedi, "..bundan sonrası kolay. Kapağı cepheye atınca daha
da rahatlarız. Düşman düşünsün."
 
Doğru söylüyordu.
 
Düşman daha günlerce Anadolu'nun sıcağıyla, tozuyla, gölgesiz ve susuz bozkırıyla boğuşacaktı.
 
AVAM KAMARASI Başkanı, "Mr. Walter Guiness" dedi. Olağan oturumlardan biriydi.
Milletvekilleri görüşmeleri sönük bir dikkatle izlemekteydiler. Mr. Guiness ayağa kalktı:
 
"Beyler! Yunan ordusu yine yürüyüşe geçti. Başbakan Mr. Lloyd George'a göre en iyi siyasetin bu
olduğu anlaşılıyor. Bu pek bencil, hele dünya barışının yeniden kurulması bakımından pek felaketli
bir siyaset. Bu durumun üzücü sebebi, dış siyasetimizin, Dışişleri Bakanlığımız yerine, doğrudan
doğruya Başbakan tarafından yürütülmesi-
 
Ankara'ya Yürüyüş 323
 
dir. Üzülerek söylemeliyim ki kendisine deney ve bilgileriyle yararlı tavsiyelerde bulunabilecek olan
uzmanlar, pek seyrek olarak göreve çağrılıyorlar. Ben bu sözlerimle, Mr. Lloyd George'un
danışmanları yoktur demek istemiyorum. Başbakanın önemli bir danışmanı vardır. Bu önemlidanışman silah tüccarı Sir Basil Zaharof'tur.."
 
Topluluk dalgalandı. Dikkatler uyandı. Gülümsemeler ve alkışlar duyuldu.
 
"..Bu önemli kişinin en önemli özelliği, Yunan çıkarlarını korumada gösterdiği azimdir. Eğer
Başbakan dış siyasete yön vermeyi sür-dürecekse, önce bu ülkenin insanlarının seslerine kulak
vermelidir."
 
Lloyd George, yanında oturan Mr. Churchill'e, yüzünü buruşturarak, "Bir Türk dostu daha" diye
homurdandı.
 
Cevap vermek için söz istedi.
 
OTOMOBİLLERLE çok yavaş olarak Polatlı'ya gelmişler, M. Kemal Paşa vagonuna çekilmişti.
Yanında Cephe Sağlık Müdürü Dr. Murat Cankat vardı. Paşalar ve karargâhın önde gelen subayları,
derin bir kaygı ve sessizlik içinde, yandaki vagonda, muayene sonuncunu bekliyorlardı.
 
Doktor yarım saat sonra bekleyenlerin yanına geldi. Terini sildi. Ürkmüş görünüyordu:
 
"Bir ya da iki kaburga kemiğinin kırıldığını sanıyorum. Biri ciğerini tahriş ediyor. Sesi kısılmaya
başladı. Röntgen çekilmesi gerek."
 
Yalnız Ankara Hastanesi'nde röntgen vardı.
 
"öyleyse Ankara'ya gitmek zorunda."
 
"Evet, hemen."
 
İsmet Paşa, yaverine, "Treni hazırlatın.." dedi, topluluğa döndü, "..olayı gizli tutacağız."
 
Refet Paşa'ya ve Cebeci Hastanesi'ne gizlice bilgi uçuruldu.
 
MR. LLOYD GEORGE öfkeliydi:
 
"...Majestelerinin hükümeti olarak ne yapmamız bekleniyordu? Türk milliyetçilerini uzlaşmaya
zorlamak için Anadolu'nun derinliklerine İngiliz askerleri mi yollayacaktık? Bu imkânsız bir şey! Tek
çare var: Yunanlılarla Türkleri sonuna kadar vuruşturmak. Savaşın bir meziyeti de şudur: Taraflara,
gerçeğe saygıda bulunmayı öğretir.
 
324 Şu Çılgın Türkler / Yunan Büyük Taarruzu
 
Öyle ümit ediyorum ki barış girişimlerimize karşı çıkan Türkler, bu kez gerçeğe saygı duymasını
öğreneceklerdir."
 
Avam Kamarası'nın çoğunluğu, emperyalist siyasetin güçlü temsilcisi Lloyd George'u şiddetlealkışladı. Walter Guiness yanındaki milletvekiline, "Başbakan bütün siyasi sermayesini Yunan atına
yatırmış görünüyor.." dedi, "..bu at kazanamazsa, iflas edecek." 12
 
EKREM VE AZİZ HÜDAİ Beyler Aksaray'daki güvenli evde buluştular.
 
Bilgi toplama elemanlarından olumsuz bir mesaj gelmemesi İn-gilizlerde bir kıpırtı olmadığını
gösteriyordu. Galiba tehlike atlatılmıştı.
 
Örgütü yeniden canlandırmaya karar verdiler. Ankara, motor yakalanmadan önce, acele 625 subay
istemişti. Fazla açılmadan, şimdilik yalnız subay yollama birimini çalıştırmak akıllıca olurdu.
 
O gece Ankara'dan izin ve yeni şifre istediler.
 
CEPHANE VE SİLAHLARIN taşınması bitmek üzereydi. Kaptan, Reis ve subaylar keyif sigarası
yaktıkları sırada Giresun Liman Reisliğinden gecikmiş bir telgraf geldi. Trabzon'dan alınan habere
göre bir Yunan savaş gemisi, Trabzon'u bombalamış, batıya doğru hareket etmişti.
 
Allah kahretsin!
 
Tarih, saat ve mesafeleri hesapladılar. Sonuç tatsızdı. Gemi iki saat sonra Ordu'da olabilirdi.
 
Mahmut Kaptan yerinden hopladı, "Ulan ben bu gemiyi batırır, düşmana teslim etmem" diye kükredi.
Genelkurmay'ın emri böyleydi zaten. Hiçbir gemi düşmana teslim edilmeyecekti. Ama kaptanın
yüzüne inanılmaz bir karar verenlere özgü bir tuhaflık yayılmıştı.
 
"Ne oldu?"
 
"Aklıma bir delilik geldi."
 
"Ne?"
 
Reise döndü:
 
"Gerektiğinde gemi için kömür bulabilir miyiz?"
 
"Fındık kabuğundan âlâ kömür olur mu?"
 
"Makine yağı için..."
 
Ankara'ya Yürüyüş 325
 
"Fındık yağı ne güne duruyor?"
 
Kaptan subaylara bağırdı:
 "Yürüyün, gemiye gidiyoruz."
 
Mermi gibi odadan çıktılar. Gemiye geçtiler. Mürettebat cephanenin boşaltılması işine yardım etmiş,
dehşetli yorulmuştu. Oraya buraya serilmiş, dinleniyorlardı.
 
"Toplanın!"
 
Herkes toplandı.
 
"İki düşman gemisinin arasında sıkıştık. Komutanlığın emri, bu gibi durumlarda geminin batırılıp
düşmana teslim edilmemesidir. Ben diyorum ki, gemiyi öyle batıralım ki düşman çekip gidince
suyunu boşaltıp tekrar yüzdürebilelim. Var mısınız?"
 
Mürettebat bu çözüme bayıldı. Araçlar, gereçler, haritalar, resmi ve özel eşyalar kıyıya taşındı.
Gemi, makinelerinin bütün gücüyle sığlığa sürüldü. Kiniştin valfı söküldü. Gemi su dolarken, reisin
motoruyla gemiden ayrıldılar.
 
Rüsumat IV'ün gövdesi, makine dairesi, kömürlüğü, ambarları, güverte altları ağız ağıza suyla dolup
battı ve kuma oturdu. İki direği, bacası ve kaptan köşkü su üstünde kalmıştı. Mahmut Kaptan, kaptan
köşkünün birkaç camını kırdırdı, dışını yanık yağla kirlettirip kararttı. Ön güverte denizle bir
hizadaydı. Sahte bir yangın için güvertenin burun kısmına bir teneke gaz döküp yaktılar.
 
Karaya çıktılar.
 
Kaptan, "Vay benim güzel gemiciğim.." diye dertlendi, "..her kılığa girmiş, bir denizaltı olmamıştı,
onu da oldu."
 
REFET PAŞA, Kâzım Paşa, Müsteşar Albay Ali Hikmet Ayer-dem, Salih Bozok ile Muzaffer Kılıç
başhekimin odasında sonucu bekliyorlardı.
 
Doktorlar Başkomutan'ı, röntgeninin çekilmesi ve muayene edilmesi için alıp götürmüşlerdi.
 
Sol kaburgalarından birinin kırık olduğu anlaşıldı.12a Kırık kaburganın ucu akciğeri örseliyordu.
Kaburga alçıya alınamadığı için Dr. Mim Kemal Öke, belden yukarısını kalınca bir band ile sıkıca
sardı. Kırık kaburganın zamanla kaynayıp iyileşmesi beklenecekti.
 
326 Şu Çılgın Türkler / Yunan Büyük Taarruzu
 
Dr. Adnan Adıvar, Dr. Refik Saydam, Dr. Şemsettin Bey, Dr. Murat Cankat ayaktaydılar. Arkalarında
Nesrin Hemşire duruyordu.
 
Mim Kemal Bey, "Paşam.." dedi saygıyla, "..yatarak, az hareket ederek dinlenmeniz gerekiyor. Aksi
takdirde kaburgadaki kırık, ciğerdeki tahriş, başımıza çok iş açar. Velhasıl cepheye dönmeniz
mümkün değil. Yoksa."
 Sözünü tamamlamak için yumuşak bir sözcük aradı, bulamadı:
 
"..ölürsünüz." 13
 
Öteki doktorlar başlarını sallayarak Dr. Mim Kemal Bey'i onayladılar.
 
Mustafa Kemal Paşa Çankaya'ya döndü.
 
BAZI MALTA SÜRGÜNLERİNİ kaçıracak olan Basri Bey bugün Roma'ya gelmişti. Roma'da
İstanbul'u Osman Nizami Paşa, Ankara'yı Cami Baykurt temsil ediyordu. İstanbul'un İttihatçılara
yardım etmesi düşünülemezdi. Ayağının tozuyla Ankara Temsilciliğine başvurdu. Ataşemiliter Albay
Mümtaz Bey Basri Bey'e yardımcı olarak yanındaki subaylardan İtalyanca bilen Yüzbaşı Muhlis'i
verdi. Basri Bey ve yüzbaşı, ertesi günü Sicilya'ya geçecek, yüzbaşı on gün sonra dönecekti:
 
"Bağlantılar yapıldı Albayım. İş tamam."
 
YUNAN ORDU KARARGHI Hamidiye köyüne gelmişti. Büyük toplantı çadırı kurulmuş, serinlik
sağlamak için dört yanındaki etekleri toplanıp açılmıştı. Komutan, Veliaht, General Stratigos ve
başlıca kurmaylar, uzun, portatif bir masanın çevresinde oturuyorlardı.
 
Albay Pallis, "Güneye çark etmek için gereken çizgiye ulaştık." dedi, "..beş tümenimiz, yarın dinlenip
hazırlık yapacaklar. Öbür gün güneye yönelecekler. En güneydeki İkinci Kolordumuz ise doğuya
doğru ilerlemeye devam edecek, tümenlerin Sakarya köprülerinden güneye geçmesini koruyacak."
 
Stratigos yüzünü buruşturdu. Yürüyüş planının zaman yitimine yol açtığına inanıyordu. Düşüncesini
söyleyecekken, Spridonos, "Ciddi bir sorunum var" diye öne atıldı.
 
"Ne?"
 
Ankara'ya Yürüyüş 327
 
"Birlikler ekmek çuvallarımı geri göndermiyorlar."
 
Albay Sariyanis bu şikâyete çok içerledi:
 
"Buraya getirilecek sorun mu bu?"
 
"Haklısın ama bu yüzden her gün sekiz bin yeni çuval bulmak zorundayım. Bu ne kadar süre mümkün
olabilir?" 13a
 
Sariyanis elini Spridonos'u aşağılarcasına salladı:
 
"Her şeyi büyütüyorsun."
 
"Büyütüyorum ha? Ordu ekmeksiz kaldığı gün bu sözünü hatırlatacağım." 
General Papulas kurmayları ile
 
DOĞUDAN VE BATIDAN gelen iki Yunan savaş gemisi, akşam inerken, Ordu limanının açığında
buluştu. Aralarında ışık ve bayraklarla haberleştikten sonra, biri limana yaklaşıp durdu.
 
Halk ve denizciler dağılıp gizlenmiş, kayıkçılarla balıkçılar her zamanki gibi kahvelerindeki yerlerini
almışlardı. Birkaç meraklı da kıyıda durmuş, yanan gemiyi seyrediyordu.
 
Yunan subayları dürbünle limanı ve kıyıyı taramaya başladılar.
 
Savaş gemisinden denize indirilen on iki çifte bir sandal ile silahlı bir müfreze limana girdi. Batan
geminin çevresinde dolandılar, Rüsumat olup olmadığını denetlediler. Bir türlü yakalayamadıkları
gemiyi iyi tanırlardı. Evet, yanmaya devam eden bu batık gemi oydu.
 
Baş taraftaki yalancı yangın, Mahmut Kaptan'ın hesabına aykırı olarak yayılmış, ön direği de sarmıştı.
Kalın direk büyük bir gürültüyle yıkıldı. Ürken Yunanlılar uzaklaşıp gemilerine döndüler. Kuru sıkı
 
328 Şu Çılgın Türkler / Yunan Büyük Taarruzu
 
bir z tfer atışından sonra doğudan gelen gemi batıya, batıdan gelen de doğuya hareket etti.
 
Kayıklar Rüsumat'ın çevresini aldı. Kayıkçılar, balıkçılar kova kova su dökerek ciddileşen yangını
söndürdüler. Devrilen direği kıyıya çektiler. Mahmut Kaptan, "Yanan gemi taklidini bu kadar iyi
yapmak şart mıydı a haspa?" diye bağırıyordu.
 
Şükür yakalanmamışlardı.
 
Ah bir de sabahleyin gemiyi yüzdürebilselerdi.
 
Çankaya Köşkü
 
PAŞASININ kaza geçirdiğini öğrenen Fikriye Hanım az kalsın bayılacaktı. Kendini zorlukla
toparladı, Paşa'yı büyük bir şefkatle yukarıya, yatak odasına çıkardı.
 
Salih Bozok, Dr. Murat Cankat, yaver Muzaffer Kılıç alt kattaki salona geçtiler. Az sonra Abdurrahim
de aşağıya indi. Gözleri dolu dolu Salih Bozok'a sokuldu. Hiç konuşmadan oturdular. Olayı duyup
telaşlanan birkaç Bakan geldi. Fikriye Hanım misafirleri Paşa'nın yanına çıkardı. Az sonra hızla
aşağıya indi. Dr. Murat Bey'e, gözleri korku içinde, "Bakanlara yarın cepheye döneceğini söylüyor.."
dedi, "..dönebilir mi?"
 
Dr. Murat Bey hüzünle gülümsedi:
 
"Bakanların maneviyatı bozulmasın diye öyle söylüyordur. Çünkü dönmesi mümkün değil. En azından
iki hafta yatması gerek." 14 
Ankara'ya Yürüyüş 329
 
2 NUMARALI koğuşta sadece iki yatak doluydu. Birinde Faruk yatıyordu, ötekinde ateşten inleyen
bir yaralı. Kalan yirmi küsur yatak boş ve dağınıktı.
 
Faruk, küçük idare lambasının zayıf ışığında, sırt üstü, gözleri kapalı, bu akşam nöbetçi olan
Nesrin'in gelmesini bekliyordu. Nöbetçi hemşirelerin koğuşları denetleme saatiydi.
 
Çok iyi tanıdığı zarif ayak sesleri duyuldu, yaklaştı, yaklaştı, yaklaştı, koğuşa girdi. Faruk bir çığlık
bekliyordu. Beklediği oldu. Nesrin çığlığı bastı:
 
"Aaaaaaaaaa! Bu yaralılara ne oldu Faruk Bey? Nerede bunlar?"
 
Faruk oturdu:
 
"Galiba Beyoğlu'na çıktılar.."
 
Ayaklarını karyoladan yere sarkıttı:
 
"..Pinti felekten bir gece çalacaklar."
 
"Şaka yapmayın ne olur."
 
"Peki. Kaçtılar Nesrin Hanım."
 
Nesrin isyan etti:
 
"Neden ama?"
 
"Cepheye dönmek istiyorlardı. Doktorlar izin vermeyince, kaçtılar." 15
 
"Hiçbiri daha iyileşmemişti ki."
 
"Zararı yok. Cephenin havası, karavanası insanı hastaneden daha çabuk iyi eder."
 
Nesrin kapıya yürüdü:
 
"Ben olayı nöbetçi doktora bildirmek zorundayım."
 
Faruk uzanıp kızın elini yakaladı:
 
"Hayır, durun lütfen. Dün kaçacaklardı. Bu akşam kaçmalarını ben tavsiye ettim. Çünkü sizin nöbetçi
olacağınızı biliyordum, ricamı dikkate alacağınıza güveniyordum. Kaçakların istasyona ulaşıp cephe
trenine binmeleri için bir yarım saate daha ihtiyaçları var. Sonra hastaneyi ayağa kaldırabilirsiniz.Şimdi lütfen şuraya oturun. Bir yarım saatçik dinlenmenizi rica ediyorum."
 
Nesrin'i yanındaki yatağa oturttu. Kızın küçük eli hâlâ kocaman avucunun içindeydi. Fark edince
utandı:
 
"Ah affedersiniz."
 
Telaşla elini çekti.
 
330 Şu Çılgın Türkler / Yunan Büyük Taarruzu
 
CEPHE KURMAY KURULUNUN gece toplantısı sürüyordu. İkinci Şube Müdürü Binbaşı Tahsin
Alagöz toplanan bilgileri sunmuştu. Son olarak, Afyon'dan alınan haberi verdi:
 
"İzmir'den Afyon'a gelen Delibaş Mehmet, çetesiyle birlikte dün Afyon'dan ayrılmış. Haberi yollayan
arkadaşımız Konya'ya geçtiğini tahmin ediyor." 16
 
İsmet Paşa hiç beklemedikleri bir şey yaptı, galiz bir asker küfrü savurdu, sonra da, "Bu it yine dini
alet edip cahilleri azdırmaya çalışacaktır." dedi, "..Valiye acele bilgi verin. Geri hizmetteki erlerden
bir birlik kurup bu Yunan uşaklarını tepelesin."
 
"Başüstüne."
 
"Ben dindar bir aileden geliyorum. Dindar bir insanım. Dinimizin üzerinde çok düşünmüşümdür.
Sizler de dindarsınız. Elbet siz de dinimiz üzerinde düşünmüşsünüzdür. Size ve kendime soruyorum:
İslamlık, isteyenin istediği yere çekebileceği, hainlik için de kullanılmaya elverişli, lastikli, her
emele uydurulabilir bir din midir?"
 
Yaşlı, genç subaylar itiraz ettiler:
 
"Hayır!"
 
"Haklısınız. Ama genel duruma bir bakalım. Anadolu'daki birçok din bilgini, müftü, imam, hoca bizi
destekliyor. Ama buna karşılık Osmanlı Şeyhülislamı vatanı savunanların öldürülmesinin din görevi
olduğu hakkında fetva verebildi. İstanbul'da pek çok din adamı, din bilgini var. Dinin siyasete alet
edilmesinin en pis örneği olan bu fetvaya hiçbiri karşı çıkmadı, hepsi susarak destek verdi. İstiklal
ordusuna ve idaresine karşı düzenlenen isyanların çoğunda din silahı kullanıldı ve etkili oldu. Bazı
din dernekleri bildiriler yayımlayarak halkı istiklal idaresine karşı gelmeye çağırdılar. Birtakım din
adamları isyanlarda başı çektiler. İsyancılar, kuva-yı milliyecileri, subayları, askerleri, vatan
savunmasını destekleyen yurtsever din bilginlerini, müftüleri din gereğidir diye öldürdüler, din
gereğidir diye düşmana yardımcı oldular.17 Bazıları hâlâ yardımcı oluyor. Mesela Tekirdağ
Müftüsü, mesela Bursa Müftüsü, mesela Feraizci Hoca.18 Edirne Müftüsü Hilmi Efendi Venizelos'un
sağlığı için dua ediyor.18a Anza-vur, 'Yunanlılar bizim dostumuzdur, padişahın emir ve rızası
hilafına olarak onlara silah çekmek küfürdür, isyandır' diyor, Adliye Nazırı
 Ankara'ya Yürüyüş 331
 
Ali Rüştü Efendi gazetelere demeç verip, 'Yunan ordusunun başarısı için dua ediniz' diyor, Divitli
Eşref Hoca, 'İngilizlere meydan okuyoruz, bu en büyük küfürdür' diyor.19
 
Bu nasıl iş?
 
Dinimiz düşmana hizmet etmeyi, hainliği, işbirlikçüiği, sefilliği, sürünmeyi, geri kalmayı, yenilmeyi,
esir olmayı, şerefsizliği caiz gören bir din midir? Hiçbir din caiz görmez. İslamiyet hiç görmez.
 
Öyleyse bu yapılanlar, bu yaşadıklarımız ne? Nedir bu utanç verici olayların sebebi?
 
Bunun bir açıklaması olmak gerekir. Medreselerde milli duygudan, istiklal fikrinden, yurt sevgisinden
yoksun yetiştirilmiş olmak mı, din eğitiminin yetersizliği mi, din eğitimi verenlerin cahilliği mi, din
devleti olmanın etkisi mi, son yüz yıllık ezik Osmanlı ruhu mu, dine gömülüp hayatı izlememek mi,
İslamlığı hiç anlamamış olmak mı, dini ortaçağ kafasıyla yorumlamak mı, yoksa başka bir şey mi?
 
Ne?
 
Hangisi?
 
Neden bütün Müslüman ülkeler geri, sefil, esir?
 
Bunun sebebini saptamak, dinin vatan ve millet aleyhine, çıkar için, ticaret için, siyaset için, karanlık
emeller ve yanlış amaçlar için kullanılmasını, sömürülmesini önlemek, bunun için gerekeni yapmak
zorundayız. Çünkü biz dindar bir milletiz. Din bizde her zaman etkili olacaktır. Yoksa bu acı olayları
sürekli yaşayacağımızdan korkarım."
 
NESRİN koğuşta, kaçakların cephe trenine binmesi için gerekli zamanın dolmasını bekliyor ve alçak
sesle Faruk'a bugün tanık olduğu büyük sahneyi anlatıyordu:
 
"Doktor Mim Kemal Bey, kırık kaburga oynayıp da ciğeri tahriş etmesin diye geniş bir bandla
Paşa'nın göğsünü sıkı sıkı sardı ve cepheye dönemeyeceğini söyledi. Paşa hiç sesini çıkarmadı."
 
"İtiraz etmedi mi?"
 
"Hayır."
 
Faruk hemen teşhisini koydu:
 
"Öyleyse kafasına koymuş, o da kaçacak."
 
332 Şu Çılgın Türkler / Yunan Büyük Taarruzu
 
ANKARA, örgütün 'Felah' adıyla yeniden çalışmaya başlamasını uygun bulmuş ve yeni şifre vermişti. 
Milli Savunma Bakanlığı, istiklal ordusu için 'sicili düzgün, sağlığı ve aile hayatı iyi subay' istiyordu.
Bu nitelikteki subaylar örgüt aracılığıyla Anadolu'ya davet edilir, daveti kabul etmeyenler 'vatan
haini olarak' kabul edilip bu durum dosyalarına işlenirdi. Daveti kabul eden bekârlara 25, evlilere
35-50 lira yolluk ve harçlık veriliyordu.
 
Örgütün bu işle ilgili şubesi kolları yeniden sıvadı.
 
MAHMUT KAPTAN, subaylar, tayfalar, Dursun Reis, kayıkçılar, balıkçılar, liman görevlileri,
meraklılar gün ışırken kalktılar.
 
Gemi yüzdürülecekti.
 
Ama nasıl?
 
Mahmut Kaptan sıkıntıdan kaşınıp duruyordu. Gemiyi yüzdürmek, batırmak gibi kolay değildi. Önce
birinin makine dairesine dalıp kiniştin valfını yerine takması gerekiyordu. Sıkıntısını öğrenen Dursun
Reis kaptanın omuzuna vurdu:
 
"Yüzbaşım, bizim Hamdi diye bir oğlumuz var, derin su balığı gibidir. Tarif et, kiniştin valfını yerine
takar, hiç merak etme. Geminin suyunu da biz boşaltırız, üzülme."
 
Küçük Hamdi birkaç kez makine dairesini dolduran kirli, yağlı, karanlık suya daldı, ne yapması
gerektiğini öğrendi. Sahiden balık gibiydi. Sonunda kiniştin valfını yerine taktı.
 
İlk sınavı atlatmışlardı.
 
Belediyenin göreve çağırdığı Ordulu kadınlar, kızlar, ellerinde kovalar, bakraçlar, güğümler, taslarla
sökün ettiler, kayıklara binip gemiyi kuşattılar. Türkü söyleyerek suyu boşaltmaya başladılar:
 
Ordu'nun dereleri
 
Aksa yukarı aksa
 
Vermem seni ellere
 
Ordu üstüme kalksa...
 
TARİHÇİ Yusuf Akçura, İstanbul'daki rahatını tepip Anadolu'ya geçen 45 yaşında bir üniversite
hocasıydı. Batı Cephesi Komutanlı-ğı'na başvurarak orduda bir görev istemiş, İsmet Paşa da bu
yurtsever aydını saygıyla karşılayarak Cephe Karargâhında görevlendirmişti.
 
Ankara'ya Yürüyüş 333
 
Bayram dolayısıyla Polatlı'dan Ankara'ya izinli gelen Akçura, Dr. Adnan Bey'i ve Halide Hanım'ıziyaret etti. Bir ara dedi ki:
 
"Refik Halit Anadolu'ya sürgün edilmeseydi, o güzel Memleket Hikâyeleri'ni yazamazdı. Anadolu'yu
o sayede gördü. Osmanlı aydını yalnız İstanbul'u bilir, rahatını sever. Dünyası İstanbul'dan ibarettir.
Anadolu'da yaşamayı göze alamaz. Oysa aydınlarımızın görev alma zamanı geldi. Cephede, cephe
gerisinde, Anadolu'da aydınlara düşen o kadar çok iş var ki."
 
Akçura'nın sözleri yüzünden Halide Edip Hanım bütün gece uyuyamayacaktı.
 
HALİDE EDİP HANIM verdiği kararı sabah Dr. Adnan Bey'e açıkladı. Adnan Bey ancak bir saat
karşı durabildi. Halide Edip Ha-nım'ın bir özelliği vardı: En doğru düşündüğüne, hep haklı olduğuna
inanır ve aklına koyduğunu da yapardı.
 
M. Kemal Paşa'ya bir mektup yazıp bir aydın olarak cephede bir görev istedi.20
 
Adnan Bey Halide Hanım'ın heyecanını kırmamak için M. Kemal Paşa'nın Ankara'da olduğunu,
cepheye gidemeyeceğini söylemedi.
 
SALİH, Muzaffer ve Muhafız Taburu Komutanı Yüzbaşı İsmail Hakkı Bey, belki Paşa'nın bir emri
olur diye erkenden gelmişler, yemek salonunda oturuyorladı.
 
Bir ayak sesi duyuldu. Salih ayağa kalkmaya davranınca, İsmail Hakkı elini tuttu:
 
"Telaşlanma, Fikriye Hanım'dır."
 
Merdivenden Fikriye Hanım değil, M. Kemal Paşa indi. Tıraş olmuş, giyinmişti. Üçü de ayağa
fırladılar. Salih ağlamaklı, "Aman Paşam.." dedi, "..niye kalktınız?"
 
"Böyle günde yatılır mı çocuk?"
 
Sesi iyice kısılmıştı:
 
"İsmail Hakkı, taburunu topla, yarın cepheye hareket et."
 
"Başüstüne."
 
Salih Bozok'a döndü:
 
"Trenlerde arkalığı öne arkaya hareket ettirilebilir koltuklar olurdu. Bana arkalığı öyle olan bir koltuk
bulun. Belki demiryolu am-
 
334 Şu Çılgın Türkler / Yunan Büyük Taarruzu
 
barında vardır. Kâzım Paşa'ya haber verin. Bir saat sonra cepheye hareket edeceğiz.21 Albay Asım
Bey'i de bulun. O da bizimle gelsin. Siz de hazırlanın." 
"Ama Paşam, doktor..."
 
"Dediğimi yapın."
 
"Peki."
 
İki yaver ve Yüzbaşı İsmail Hakkı azap içinde çıkarlarken Fikriye Hanım Paşa'nın yanına gelip
durdu, sitemle baktı. Paşa, Fikriye Hanım'a tutunarak yavaşça oturdu. Elinden çekerek Fikriye
Hanım'ı da oturttu.
 
"Bu kazayı anneme yazma."
 
"Yazmam."
 
"Teşekkür ederim. Zavallı kadın, benden yana hep acı içinde yaşadı. Ya hapisteyim, ya sürgünde, ya
savaşta. İdama mahkûm olduğumu bile duydu.."
 
Genç kadının elini okşadı:
 
"..Sen de üzülme. Allah bana yardım edecektir."
 
VECİHİ sevinç içindeydi. Muğla demircilerinin yardımıyla kırık kısımlar onarılmış, sihirbaz Eşref
Usta da motoru çalıştırmayı başarmıştı. İtalyanlar nazlanmadan motor yağı ile uçak benzini verdiler.
 
Geride uçağı bezle kaplamak ve uydurma emayit ile gerip kay-ganlaştırmak kalmıştı.
 
Sonra, ver elini Ankara!
 
2. GRUBUN öncü koluyla 4. Grubun ileri bir karakolu İnlerkat-rancı'nın güneyinde karşılaştılar.
 
Çok heyecan verici bir buluşma oldu bu.
 
Birbirlerini tanımıyorlardı. Ama vatan savaşı için ölüme birlikte yürüyeceklerini biliyorlardı. Sarılıp
öpüştüler, bir söğüt ağacının altına çöktüler, sigaraları tellendirdiler. Biraz sohbet ettiler. Sigaralar
bitince helalleşip ayrıldılar.
 
Yolu öğrenen öncü geri döndü. 
2. Grup bugün dinleniyordu. Sabah arabaları ve kağnıları ile buraya kadar gelen yiğit kadınlarla
vedalaşılacaktı. Onlar Akşehir'e dö-
 
Ankara'ya Yürüyüş 335
 
necekler, grup yürüyüşe geçerek cephenin sol kanadında, Mangal Dağı çevresindeki yerini alacaktı.
 
RÜSUMAT'ın makine dairesine, ambarlarına dolan suyun büyükçe bölümü boşaltılmış ama gemi
yüzmemişti. Suyun tümünü boşaltmak gerekiyordu. Eldeki imkânlarla ancak bu kadar başarılabil-
mişti.
 
Dost bir geminin Ordu'ya uğramasını beklemeye başladılar.
 
O gün İstanbul'daki Yunan Yüksek Komiserliği'nden gayretkeş bir görevli, bir Rum gazetesine
Rüsumat No. IV adlı kaçakçı Türk gemisinin Ordu limanında batırılıp yakıldığı haberini sızdıracak,
haber iki gün sonra bir Batum gazetesinde de yayımlanacaktı.
 
KARARGH TRENİ Ankara'dan sessizce hareket etti. Malı-köy'de durdu. İki otomobil istasyonda
bekliyordu. Başkomutanlık, Genelkurmay ve Cephe Komutanlığı karargâhları Malıköy yakınındaki
Alagöz'e alınmışlardı.
 
Yeni karargâha hareket ettiler.
 
Küçük Alagöz çiftliği büyük bir ordugâh olmuştu. Her yanı subaylar, askerler, çeşit çeşit çadırlar,
arabalar, atlar, telsiz antenleri, telefon ve telgraf direkleri kaplamıştı. Büyük Savaş'tan kalma birkaç
da demir tekerlekli kamyon vardı. Türk ordusunun çok uzun yıllardır bu kadar canlı bir başkomutanlık
karargâhı olmamıştı.
 
Otomobiller Türkoğlu Ali Ağa'nın iki katlı, büyükçe evinin önünde durdular. Ev Başkomutan için
hazırlanmış, telefon ve telgraf bağlanmıştı. Orduda bulunan tek asetilen (karpit) lambası da, çok ışık
verdiği için Başkomutan'a ayrılmıştı.
 
Paşalar ile Başkomutanlık Sekreterliği görevlileri evin önünde bekliyorlardı. Paşalar kucaklaştılar.
Üst kata çıkıldı. Bu katta Başkomutan'ın çalışma ve yatak odası ile yemek ve yaverlik odası
bulunuyordu. Demiryolu ambarında bulunan arkalığı hareketli koltuğu birlikte getirmişlerdi. Muzaffer
Kılıç ile Ali Metin Çavuş koltuğu çalışma odasındaki küçük masanın yanına yerleştirdiler.
 
Odada birkaç iskemle, yerde küçük bir halı vardı. Neşeyle kahve içtiler. M. Kemal Paşa iyi
görünmeye çalışıyordu ama kımıldadıkça acıdan yüzü terlemekteydi.
 
336 Şu Çılgın Türkler / Yunan Büyük Taarruzu
 
Alagöz Karargâhı
 Paşaları neşelendiren bir haber verdi:
 
"Halide Edip Hanım cephede bir görev istiyor."
 
İsmet Paşa Halide Hanım'ı sayardı, bu isteğinden dolayı daha da saygı duydu. Türkiye bir savaş
kahramanından daha cesur bu öncü kadınlar sayesinde, ilkel bir toplum olmaktan kurtulacaktı.
 
"Kaydını gönüllü er olarak yaparım. Karargâhta çalışır."
 
Kâzım Paşa İsmet Paşa'nın omuzuna dokundu:
 
"Dünyada, ünlü bir kadın yazarın er olarak görev aldığı ilk ordu karargâhı seninki olacak."
 
Paşa gururla baktı:
 
"Evet."
 
Sohbet iyiydi ama iş yoğundu. İsmet Paşa Albay Asım Gündüz'le birlikte karargâhına döndü.22 Yeni
Kurmay Başkanı Albay Asım Gündüz saygıyla karşılandı.
 
Bugün karargâhta yüzler gülüyordu. Başkomutan dönmüş, yeni asker katılımı sürmüş, onarımdan
gelenlerle birlikte top sayısı 166'ya çıkmış, yeteri kadar 75 mm.lik mermi gelmişti. Mürettep Kolordu
sağ kanada yetişmiş, 2. Grup sol kanada yaklaşmıştı. Halkın verdiği iki
 
Ankara'ya Yürüyüş 337
 
binden fazla kılıç, pala ve yatağan, ayrıca Ankara tamirhanesinde yapılmış mızraklar süvarilere
dağıtılmak üzere Cephe karargâhına teslim edilmişti. Binbaşı Kemal Bey bile iyimserdi bugün. İsmet
Paşa memnun gülümsedi:
 
"Ama biz askerliğin altın kuralına uyup en kötü, en uzak olasılığa da hazırlıklı olmalıyız."
 
İstihkâm Albayı Ahmet Şükrü Bey'e baktı:
 
"..Gerektiğinde Polatlı'dan Ankara'ya kadar demiryolu makaslarını, su pompalarını, istasyonları ve
telgraf hatlarını tahrip edebilmek için şimdiden önlemini al." 23
 
"Emredersiniz."
 
Ankara'da da Milli Savunma Bakanlığı, bir yenilgi halinde Ankara'yı Yunanlılara yıkıntı olarak
teslim etmek amacıyla bütün tesis ve işe yarar binaların tahribi için sessizce hazırlık yapıyordu.24
 
ÖĞLEDEN SONRA Ordu'ya, Karadeniz hattında çalışan İtalyan bandıralı Remo adlı yolcu gemisi
geldi. Yük indirilirken Dursun Reis ve kaptan gemiye çıktılar. Durumu anlatıp İtalyan kaptandan
yardım istediler. 
Kaptan Rüsumat'ın serüvenini dinleyince heyecanlandı. Bu kahramanlara yardım etmemek denizcilik
ruhuna ihanet olacaktı. Geminin güçlü su boşaltma tulumbasını verdi. İş bitene kadar da bekledi.
 
Ama Rüsumat kuma öyle oturmuştu ki su iyice boşaltıldığı halde yüzemedi. Öyle batık olarak
duruyordu.
 
Çare, makineleri var kuvvetiyle çalıştırıp gemiyi yerinden oynatmaktı.
 
Belediyenin çuval çuval yolladığı fındık kabuğu ile ocaklar doldurulup kazanlar fayrap edildi.
Makineler fındık yağı ile temizlenip yağlandı. Makinelerin pirinç, çelik, demir parçaları yeni gibi
olmuştu. Teğmen Cevat Talu, yüzü gözü yağ içinde, bağırdı:
 
"Bu fındık ne mübarek şeymiş Reis!"
 
"Öyledir oğul. Kabuğu bile nimettir."
 
Akşama doğru motorları tam yol tornistan çalıştırdılar. Limanın kıyıları, kayık ve taka iskeleleri,
kahveler Ordulularla doluydu. Dualar, haykırışlar arasında gemi titredi, sallandı, zangırdadı, birden
kı-
 
338 Şu Çılgın Türkler / Yunan Büyük Taarruzu
 
mıldayarak kumdan kurtulup yüzdü! Binlerce sevinç çığlığı, havai fişekler gibi göğe yükseldi.
 
Mahmut Kaptan, "Ah yavrum.." dedi, "..yüzüyor, dalıyor, çıkıyor, bir gün de uçarsa hiç şaşmam."
 
Gemiye çıktı, diz çöküp güvertenin ıslak tahtalarını öptü.
 
Ertesi günü gemiyi elden geçirip yolculuğa hazırlayacaklardı.
 
CEPHE GERİSİNDE kalmış akıncıların görevi telgraf ve telefon hatlarını kesmek, demiryolunu
bozmak, köprüleri atmak, pusu kurmak, baskın vermek, ikmal kollarını vurup haber toplamaktı. Bu
görevleri yerine getirirken kimlerin Yunanlılara muhbirlik, casusluk, uşaklık ettiğini, kimlerin Yunan
efendilerine güvenerek halka zorbalık ve zulüm yaptığını da duyup öğrenmekteydiler.
 
Zaman buldukça, bu işbirlikçileri ve fırsat düşkünlerini uyarıyor, namuslu olmaya çağırıyor, hainlikte
ısrar edenlere cezalarını veriyorlardı.
 
Asker ve sivillerden kurulu 15 No.lu akıncı kolu, on kişilik bir Yunan müfrezesinin kaldığı Közlüce
köyünü ve muhtarı Sefer Ağa'yı defterine almıştı.
 
Uygun bir zaman kollamaktaydılar.
 
O zaman gelmişti. 
Bir gün önce yola çıkmış, gece yol almış, gündüz gizlenmişlerdi. Bu gece de durmadan yürümüşlerdi.
 
Şafak sökerken üçe ayrıldılar. Her grupta on kişi vardı. Sessizce ilerlediler. Sel yatağından, bahçeler
arasından, çitlerin arkasından köye yaklaştılar. Köpekler havlamaya başladı. Yunanca bağırtılar
duyuldu. Hızlandılar.
 
Birinci grup muhtarın avlusunu çeviren duvarın üzerinden içeri atladı. Hırlayarak saldıran köpeği
lahzada boğup susturdular.
 
İkinci ve üçüncü gruplar bu sırada, üst katında askerlerin kaldığı karakolu iki yandan çevirmişlerdi.
Kapıda ikisi giyimli, biri yataktan fırlamış, yarı çıplak, elleri tetikte üç asker vardı. Evden telaşlı
sesler geliyordu. İki kurt köpeği havlayarak üzerlerine koştu. İkinci grup kurt köpeklerini ve
kapıdakileri vurdu, ateş ederek eve yürüdü. Evin pencere kepenkleri, camları, pervazları, saçakları,
doğramaları parçalanıp dağılıyor, duvarları parça parça dökülüyordu.
 
Ankara'ya Yürüyüş 339
 
Üçüncü grup evin arkasına geçip otların içine uzanmış sessizce beklemekteydi. Arkadan kaçmaya
yeltenen askerleri teker teker devirdiler.
 
Köy uyanmıştı.
 
Birinci grup muhtarı itekleyerek köy meydanına getirdi. Korkudan gözleri büyümüş, rengi kireç
beyazı olmuştu. Başı açık, ayakları çıplaktı. Köylüler meydanın çevresini doldurdular. Muhtarın
böyle cascavlak yakalanmış olmasına çoğunun çok sevindiği belli oluyordu.
 
Akıncı kolunun komutanı Teğmen Abdullah, "Bu deyyusun ne mal olduğunu biliyoruz.." dedi, "..onca
rezilliği tek başına mı yaptı bu Allahsız? Yardımcıları, avaneleri, aferincileri kimdir?"
 
Köylü korkuyordu daha. Kimsenin sesi çıkmadı. Teğmen üsteleyince, yaşlı bir kadın, elini uzattı:
 
"Aha biri şu!"
 
Otuz akıncının gözü o yana döndü. Kadın, orta yaşlı, kırmızı yüzlü, değirmi sakallı birini
gösteriyordu. Adam akıbetini anladı, dizlerinin üstüne düştü:
 
"Hayır! Yalan söylüyor!"
 
Kavruk bir köylü ortaya atıldı:
 
"Sus namussuz!"
 
Hepsi birden konuşmaya ve kimlerin neler yaptığını ağlayarak anlatmaya başladılar. Küllenmiş acılar
yeniden alevlenmişti. Köydeki hainlerin sayısı çok değildi ama anlatılanlar, akıncıların midesinibulandırdı. Birçok köyde, kasabada, çok olmasa bile, bunlar gibi satılıklar ya da gönüllü işbirlikçiler
eksik değildi. Akıncılar bunlara 'Müslüman gâvuru' diyorlardı. Teğmenin, bu çürümüş insanlardan
dert yandığı bir yönetici, "İyi ki bu savaş oldu da ne durumda olduğumuzu anladık, bu hastalığın
farkına vardık.." demişti, "..yalnız köylerde değil ki, şehirlerde de hayli çürük var. Hele İstanbul
yönetimi çürük dolu. Çürümeyi durdurup yok edecek tek çare eğitimdir. Ama şimdiki gibi yetersiz,
ilkel, ezberci, kaderci, çağdışı medrese, cami eğitimi değil, sahici eğitim. Çocuklarımızı iyi insan, iyi
yurttaş yapacak gerçek bir millet eğitimi. Ankara hükümeti bunu yapmazsa, bizi yine Osmanlının
akıbetine mahkûm etmiş olur. Bunca acı da boşa gider."
 
Akıncılar hainleri biraraya toplamışlardı. Zorbalıkları, korkunç- / lukları, meydan okuyuşları yok
olmuştu, soğuk sudan çıkmış köpek
 
340 Şu Çılgın Türkler / Yunan Büyük Taarruzu
 
yavruları gibi titreşiyorlardı. Muhtarı ve suçlan affedilmez üç kişiyi vurdular. Akıncı Yasasına
uyarak, birinin kulağını kestiler. Ötekiler korkudan ruhları uçmuş gibi kımıltısız duruyorlardı. Bir
daha muhbirlik etmeyeceklerine, zorbalık yapmayacaklarına yemin billah ettiler.
 
Teğmen köylülere, "En yakın Yunan karakoluna birini yollayın.." dedi, "..Akıncıların köyü bastığını,
askerleri ve kimi köylüleri öldürdüğünü haber versin ki başınız derde girmesin. Ne yana gittiğimizi
sorarlarsa, gittiğimiz yönün tersini gösterin."
 
Birer maşrapa süt içip köylülerin duaları ve teşekkürleriyle köyden ayrıldılar.24a
 
KUZEYDEKİ beş Yunan tümeni sabah dağların, tepelerin ardından güney Sakarya köprülerine doğru
yürümeye başlamıştı.
 
Geride bir alayla bir tümen bıraktılar.
 
Alay Porsuk'un kuzeyine yerleşmişti. Sakarya kıyısına gözetleme postaları sürdü. Karşı kıyıda da
Türklerin gözetleme postaları vardı. Görünmemeye çalışarak birbirlerini kolluyorlardı. Görünen
ateşi yiyordu.
 
7. Tümen ise Porsuk'un güneyinde, Beylikköprü karşısında kalmıştı. Alayın ve tümenin esas görevi
Türk ordusunun kuzey kanadını oyalayarak güneye birlik kaydırılmasını önlemekti.
 
Keşif kollarının raporları Cephe Komutanlığı'nın aklını karıştırdı. Çünkü yine abartarak, Porsuk'un
kuzeyinde üç tümen olduğunu bildirmişlerdi.
 
Porsuk'un güneyindeki tümen sayısı doğru bilinebilse gerçek anlaşılırdı. Ama bilinmiyordu. Çünkü 7.
Tümen ileri sürdüğü birliklerle Türklerin bu kesimde kara keşfi yapmasını ustaca engellemişti. t
Türkler hava keşfi de yapamıyordu. Avcı uçağı yine arızalıydı. Yalnız 4. Grup güneye kaydırılmıştı.
Yetmezdi bu. Direnmek ve uşatılmayı önlemek için başka tümenlerin daha kaydırılması gerekliydi.
Ama sağlamcı İsmet Paşa, durum kesinleşinceye kadar, birlikleri merkezde tutmak için kaydırmayı
durdurdu. 
Sesi üç ev öteden duyulmaktaydı:
 
"Genelkurmay'a, Milli Savunma'ya, Hava Kuvvetleri'ne, her yere yazın! Sağlam bir uçak istiyorum!
Tümenler de Porsuk'un güneyinde
 
Ankara'ya Yürüyüş 341
 
ne olup bittiğini öğrenip bildirsinler. Onlardan da açık, kesin, güvenilir bilgi istiyoruuuuuum!"
 
BOZGUNCULAR toz olmuşlardı. Ancak birkaçı yakalanabilmiş ve cezaları verilmişti.
 
Kaçakların büyükçe bölümünün köyleri Yunan işgali altındaydı. İşgal altındaki bu köylere dönenler,
yakınları şehit düşmüş ya da cephede düşmanla savaşanların aşağılayan sözleri, iğrenen bakışları
altında ezik ve sefil yaşamaya çalışıyorlardı. Bazıları utanıp ya akıncı kollarına katılmış, ya da
köyden de kaçıp dağa çıkmış, işi eşkıyalığa vurmuştu. Bu toy eşkıyaları ya akıncılar vuruyordu, ya da
Yunan askerleri.
 
Köyleri işgal altında olmayanlar ise, evlerine dönemiyor, şehirlere giremiyorlardı. Bozguncular gibi
kaçaklara da aman verilmediğini biliyorlardı. Köprüler, kavşaklar kaçakları yakalamakla görevli
müf-rezelerce tutulmuştu. Kimi af dileyip yeniden orduya katıldı, kimi vatan savaşına ilgi duymayan
ümmetçi medreselere sığınıp gizlendi.
 
Kalan kaçaklar, yarı eşkıya, yarı serseri, dağdan dağa geziyor, yiyecek bulmak için zaman zaman
köylere uğruyorlardı. Yağmaya, tecavüze kalkmazlarsa köylülerden yardım görmekteydiler. Bu
çevrenin dünyadan habersiz köylüleri için askerden kaçmak ayıplanacak bir şey değildi, çok uzun
yıllardan beri yaşanan olağan bir olaydı. Kaçakların elebaşıları, Yunan ordusunun Halifenin ordusu
olduğunu, bu orduya silah çekmek istemedikleri için kaçtıklarını söyleyerek saf köylülerden aferin
bile almışlardı.
 
Ama acımasız Yunan ordusu bu köylerden geçince iş değişti.
 
Tohumluklara, kışlık erzaka, sürülere el koymuşlar, köprü yapımı için gerekebilir diye evleri yıkıp
dikmeleri, atkıları alıp götürmüşlerdi. Harmanlanamamış ekinleri yakmış, eğlence olsun diye
minarede ezan okuyan müezzinlere ateş etmişlerdi. Subayların çoğu yağma ve tecavüze göz yummuştu.
 
Köylü uyandı.24b
 
9. YUNAN TÜMENİ'nin artçı birliği Gökpınar'a ulaştı. Sıcaktan bunalmış, yüz derileri soyulmuş,
dudakları yarılmış askerler, yarı çılgın ve karmakarışık bir halde, birbirlerini çiğneyerek,
 
342 Şu Çılgın Türkler / Yunan Büyük Taarruzu
 
haykıra bağıra kaynak gölüne saldırdılar. Sırayı ve disiplini sağlamak isteyen subaylar tabancalarına
el attılar. 
İkinci Kolordu ile 9. Tümen'in karargâhları az önce Gökpınar'a gelmişlerdi. Yeni yerleşiyorlardı.
General Andreas ile Albay Kalinski henüz karşılaşmamışlardı. Askerlerin suya saldırışını gören
General Andreas, emir subayına öfkeyle, "Albay Kalinkski'yi bulun!" dedi.
 
Albay Kalinski'yi askeri düzene sokmak için çırpınırken buldular. Geldi.
 
"Bu ne, ordu mu, sürü mü?"
 
Kalinski'nin ne şıklığı kalmıştı, ne yakışıklılığı, ne de iyimserliği:
 
"Ne deseniz haklısınız. Sıcak, toz, susuzluk tümenimi bu hale getirdi. Suyu gören askeri tutamıyoruz.
Düzeni ancak şiddetle koruyabiliyoruz. Orduyu bu maceraya sürükleyenlere lanet olsun!" 25
 
Küçük Musa Albay Kalinski'den daha dertli ve öfkeliydi. Pis askerler beş koyununu da elinden
almışlardı. Bir bunları düşündü, bir evvelki günkü düzen içindeki Türk birliğini. "Bunlar harami."
diye geçirdi içinden, "..bizim ordu bunları iyice döver. İnşallah."
 
Kaynak kıyısından, dere boyundan silah sesleri yansımaya başladı.
 
GÜNEYE çark edip geçiş için köprülere yaklaşmakta olan beş Yunan tümeninden biri de Panayot'un
3. Tümeniydi.
 
Su, ekmek ve erzak taşıyan ağır kamyonlar Acıkır'da dingillerine kadar toza battıkları ve
işlemedikleri için aç kalmışlar ve iki gün de bataklık suyu içmişlerdi. 25a
 
Birdenbire ortaya çıkıp çılgınca saldıran demir boyunduruklu çoban köpeklerini vura vura
ilerliyorlardı. Birileri yanından geçtikleri bazı köyleri yakıyorlardı. Duyduğu yakarılar ve çığlıklar
Panayot'u sarsıyor, böyle anlarda eve dönmek istiyordu. Ama savaş bitmeden eve nasıl dönebilirdi?
Çavuş diyordu ki:
 
"Ne kadar çok Türk öldürürsek savaş o kadar çabuk biter!"
 
Bir tek Türk öldürmemişti daha. Arkadaşı Pandelli, "Hiç olmazsa bir Türk öldürmelisin" dedi. O bir
Türk öldürmüştü.
 
YATAK ODASINA portatif bir asker yatağı konmuştu. Ama Paşa geceyi çalışma odasındaki arkalığı
yatırılan koltukta geçirdi. Za-
 
Ankara'ya Yürüyüş 343
 
ten az uyurdu. Burada daha da az uyur olmuştu. Herkes yatmaya gidince ya düşünüyor, ya kitap
okuyordu. Gelirken İslam tarihiyle ilgili birkaç önemli kitap almıştı yanına.
 
Uyanır uyanmaz Ali Çavuş kahvesini verdi. Karargâh berberi bekliyordu. Tıraş oldu. Gecelikentarisini çıkarıp giyindi. Arkalığı yatıkça koltuğa yarı uzanmış durumda oturdu, böylece doktorların
tavsiyesine az da olsa uymuş oldu.
 
Albay Asım Bey telefon etti, Merkez Ordusu'nun yolladığı 16. Tümenin iki alayı yola çıkmıştı: 2.250
subay ve er.26
 
Alaylar savaşa yetişebilirse savaşçı sayısı 58.750 olacak, altmış bine yaklaşılacaktı.
 
Doktor sigara içmesini yasak etmişti ama dayanamadı, bir sigara yaktı.
 
HİNDİSTAN İŞLERİ BAKANI Mr. Montagu da sıkıntıyla sigaraya sarıldı. Müsteşar Yardımcısı,
Hindistan'dan alınan bilgileri özetliyordu:
 
"...Korktuklarımız oluyor efendim. Yunanlıların yürüyüşe geçmesi Hindistan'da karışıklıklara yol
açmış. Genel Vali bazı yerli liderleri tutuklamaya karar verdiğini yazıyor."
 
"Ama bu sert tavır işleri daha da güçleştirecek."
 
"Liderler bağımsızlıktan söz etmeye başlamışlar. Gandhi ve Muhammet Ali Cinnah da, Anadolu'ya
yardım kampanyası açmışlar." 27
 
Mr. Montagu bilgece baktı:
 
"İtiraf edelim ki çok bencilce ve saldırgan bir siyasetimiz var. Bu siyasette ısrar edersek, Türklerin
Asya'ya dönmesi yerine, galiba biz Adamıza çekilmek zorunda kalacağız."
 
"Hükümeti bir daha uyaramaz mıyız?"
 
"Bir yararı yok. Başbakan Türklerin ezilmesini hayati bir zorun-luk sayıyor. Bu siyasetin bize neler
kaybettirdiğini görmüyor. Aşkın gözü kördür derler. Çok doğruymuş. Yunan aşkı Mr. Lloyd George'u
kör etti."
 
ALBATROS D-III'ü güçlükle pist başına getirebildiler. Bu mevsimde az rastlanılan sert bir rüzgâr
vardı. Fazıl başlığını ve rüzgâr gözlüklerini taktı. Yerine geçti. Motoru çalıştırdı. İki parmağını başı-
 
344 Şu Çılgın Türkler / Yunan Büyük Taarruzu
 
na götürüp izleyenlere selam verdi, gaza yüklenip uçağı yürüttü, daha da şiddetlenen rüzgâra rağmen
büyük bir ustalıkla havalandırdı.
 
Çeyrek saat geçmeden yağmur başladı.
 
Paça suyuyla gerdirilen kanat bezleri ıslanınca gevşiyordu. Fazıl son uçağı korumak için görevi
yapmadan geri döndü.
 İSMET PAŞA ile Albay Asım Bey, harita basındaydılar.
 
İsmet Paşa "Biz ikmal sistemimizi güçlendirirken, Yunan ordusu her gün ikmal merkezlerinden
uzaklaşıyor.." dedi, "..ikmal yolları her gün biraz daha uzuyor. Böyle büyük bir deney yaşamadıkları
için bunun tehlikelerini bilmiyorlar. Bu acemi orduya bu tehlikeyi hatırlatmanın zamanı geldi.
Sakarya'nın güneyinden yürüyen düşman kolordusunun Emirdağ üzerinden ikmal edildiği anlaşılıyor.
Hatırlatmaya buradan başlayalım. Afyon'un doğusunda Mürettep Tümen adını taşıyan karma bir
tümenimiz var. Bu tümen Emirdağ'a baskın vererek bu ikmal merkezini körletsin. Sonra da..."
 
Tevfik Bey üzüntüyle içeri girip İsmet Paşa'nın sözünü keserek uğursuz haberi verdi: Yine keşif
yapılamamıştı. Paşa'nın yüzünün pençe pençe morarmaya başladığını görünce, odadan kaçtı.
 
MİLLİ SAVUNMA BAKANLIĞI, savaşın yaklaşması üzerine, cephe gerisindeki bazı illerde, büyük
hastaneler kurulmasını istedi.
 
Bu illerden biri de Çankırı'ydı. Bin yataklı hastane kurması isteniyordu.
 
Mutasarrıf, Belediye Başkanına, "Ne diyorsun.." diye sordu, "..başarabilir miyiz?"
 
Belediye Başkanı Cemal Efendi, kır sakallı, gösterişsiz biriydi, "Beyim.." dedi, "..devletimiz bizden
gazilerimiz için bin yataklı bir hastane istiyorsa, başaramamak olmaz. Allah'ın ve halkın yardımıyla
az zamanda kurarız. Ama bin tane karyola bulamayız. Hastanemiz yer yataklı olur. Belediye bina
fukarasıdır. Siz bize yer verin, yeter."
 
İZMİT'ten yola çıkarılan yüz bin Alman fişeği ile yaşlı başçavuşun pek beğendiği askeri oyuncaklar,
Göynük-Nallıhan-Ayaş üzerinden büyük zorlukla Ankara'ya ulaşmıştı.
 
Ankara oyuncakları bekletmeden Malıköy'e yolladı.
 
■
 
Ankara'ya Yürüyüş 345
 
İkmalciler, evrensel 'bal tutan parmak yalar' yasasına uyarak, birkaç çay ocağı ile el fenerini, birkaç
potinle botu kendilerine ayırdılar. Kalanları, Cephenin hazırladığı plana göre grup komutanlıklarına
ve tümenlere dağıtmaya başladılar.
 
Başçavuş haklıydı. Oyuncakları alan komutanlar sahiden bayram edecek, en çok da işaret ve
aydınlatma fişek ve tabancalarına sevineceklerdi.
 
DÜŞMANIN yolu uzatarak Türklere kazandırdığı zaman çok işe yaramıştı. İlk gelen askerlerin
eğitimleri pekiştirildi. Eskiler gibi ustalaştılar.
 
Sonra gelen askerler çaylaktı. Önce, bitlenmeye karşı önlem olarak bunların da saçları sıfır numara
kırkıldı. Sonra da bu çaylakları hızla eğitmek için teğmenler ve çavuşlar kolları sıvadılar. 
Bütün askerlere çorap ve çamaşır dağıtıldı.
 
ÇANKIRI, İnebolu-Ankara yolunun önemli konaklarından biriydi. Bu yoksul yerden her gün birçok
kişi geçiyordu. Yeni şeyler söyleyen bu insanlar yüzlerce yıldır donup kalmış olan zamanı yerinden
oynatmış, zaman yeniden akmaya başlamıştı. Bu canlılık Çankırı'yı Milli Mücadele'yi en iyi anlayan
illerden biri yapmıştı.
 
Belediye Başkanı hemşerilerine güveniyordu. Sağlık Müdürüne bin yataklı bir hastane için gereken
eşyanın listesini yaptırdı: Bin şilte, iki bin çarşaf, bin yastık, iki bin yastık yüzü, bin battaniye vb...
Sağlık müdürü her sayıdan sonra başkana belli etmemeye çalışarak, ümitsizce bir 'of çekiyordu.
 
Başkan birim amirlerini, Müdafaa-yı Hukuk ve Kızılay başkanlarını, öğretmenleri, esnaf ve eşraf
temsilcilerini, askerde olmayan başağaları,27a muhtarları, mahalle imamlarını çağırdı. Çankırı küçük
bir şehircikti. Hepsi yarım saat içinde geldiler. Durumu anlattı.
 
Hepsi şehre dağılıp halkı bilgilendirip yardıma çağıracak, imkânı olan her aile, payına düşen ne ise,
şilte ya da bardak, gösterilen ambara götürüp teslim edecek, bin yataklı Çankırı Hastanesi bir hafta
sonra, tıbbi aygıtlar ve doktorlar dışında, hizmete hazır olacaktı.28
 
Bu hız ve dayanışma mutasarrıfı o kadar şaşırtacaktı ki uzun zaman ağzını kapatamayacaktı.
 
346 Şu Çılgın Türkler / Yunan Büyük Taarruzu
 
SUBAYLAR VE TAYFALAR erkenden işbaşı etmiş, bütün gün durmaksızın çalışarak tüm araçları,
aygıtları, düzenekleri elden geçirmiş, kaptan köşkünü kullanılır duruma getirmişlerdi.
 
Yola çıkmak için havanın kararmasını bekliyorlardı.
 
Güneş batmış, karanlık bastırmıştı.
 
Makineler çalıştırıldı. Kumanya ve sigara getirmiş olan reisle vedalaştılar. Reis ağlayarak ayrıldı.
Işıklar söndürüldü. Rüsumat sesi daha da açılmış olan düdüğü ile Orduluları selamladı. Kıyıda bu
ânı bekleyen Ordulular da karşılık verdiler:
 
"Yolunuz açık olsunnnnn! Allaha emanet olunnnn!"
 
Gazi gemi ağır yolla Karadeniz'e çıktı.
 
Trabzon'a uğrayıp ertesi gün onarım görmek için Batum'a gidecekti.
 
Yunan Tümenlerinin Sakarya Güneyine yaklaşımı
 
Ankara'ya Yürüyüş 347
 İLK YUNAN TÜMENİ 19 Ağustos 1921 sabahı, sağlamlaştırılmış bir köprüden güneye geçmeye
başladı.
 
Saat 06.00'ydı.
 
Hava kapalı, sıkıntılı ve çok rüzgârlıydı. Serseri rüzgâr dolana dolana esiyor, burgaçlar yapıyor, toz
yığınlarını uçuruyordu.
 
Rüzgâr dolayısıyla yine uçak keşfi yapılamamıştı. 7. Yunan Tümeni ileri sürdüğü birliklerle kara
keşfine de engel olmuş, Türkleri gözsüz ve kulaksız bırakmıştı. Kısacası geçişin anlaşılması olasılığı
yoktu.
 
Yunan ordusu Sakarya'nın güneyine geçip de Türk cephesine doğru ilerlemeye başladığı zaman,
durum fark edilecekti ama Türkler önlem almakta çok geç kalmış olacaklardı. Güney kanadını
güçlendirene kadar taarruz başlamış, belki de cephe yarılmış olurdu.
 
TÜRKİYE heyecan içinde Yunan ordusunun Ankara'ya yürüyüşünü izliyordu. Gazeteler bu uğursuz
yürüyüşüyle ilgili haberler ve yazılarla doluydu. Yunan ordusu galip gelirse, Sevr Antlaşması'nın
öngördüğü düzen yürürlüğe girecek, böylece Anadolu'da bağımsız bir Türk devleti kalmayacaktı.288
Bu olasılığı bilenlerin içi kan ağlıyordu.
 
İşgal altındaki bazı yerlerde ve İstanbul'da, bu tehlikeyi umursamayan, keyfi yerinde, milletin acısını
paylaşmayan Türkler de vardı. Bunlardan biri de Damat Feritçi ve İngilizci yazar Refik Halit
Karay'dı. Yunan ordusu arkasında kanlı ayak izleri bırakarak Ankara'ya yol alırken, milliyetçilerle
alttan alta alay eden, neşeli yazılar yazıyordu. Bugünkü yazısının başlığı 'Patlıcan Meselesi'ydi:
 
"Patlıcan meselesi deyip de geçmeyiniz. Göreceksiniz ki başlığı dolu, lakin
 
Refik Halit Karay
 
348 Şu Çılgın Türkler / Yunan Büyük Taarruzu
 
içi kof birçok yüksek meselelerden, bu mesele daha ehemmiyetli, daha ciddi ve daha hayatidir" 28b
 
O AKŞAM Refik Halit Karay, Boğaziçi'ni seyrederek, lakerda, midye tava, karides ve marul göbeği
ile rakısını içerken, 61. Tümen'in 174. Alay Komutanı ve yakın taburların komutanları da birarada
yemek yemekteydiler. Bu akşamki yemek bulgur pilavı ve yoğurttu. Allah'a hamdettiler.
 
Alay Komutanı Binbaşı Şevki Savaşçı, "Bir gün birikmiş aylıklarımızı alırsak.." dedi, "..para
toplayalım ve orduya bir uçak alıp armağan edelim. Var mısınız?"
 
Subaylar "Varız" dediler.28c
 
MUDANYA'da İşgal Komutanlığına bağlı Yunan askerleri kahvelere girerek oturanları uyardılar:
 "Bugün cuma, dininize saygı gösterin, hayde vre herkes camiye!"
 
Böylece dinine dokunulmamasından başka bir şey istemeyen, düşünmeyen yobazların gönlünü
kazanıyorlardı. Namaza daha vakit vardı ama işgalci askerlerle itişmemek için halk kalktı, camiye
yollandı.
 
Mudanya Bidayet Mahkemesi sorgu yargıcı Abdullah Galip Tokça, dini bütün bir Müslümandı. Çok
önemli bir engel yoksa cuma namazını kaçırmazdı. Aptesini aldı. İçinden, millete sabır vermesi,
memleketi esenliğe çıkarması, orduya zafer nasip etmesi için Allah'a dua ede ede camiye geldi.
Ortalarda bir yer bulup oturdu. Kimsenin neşesi yoktu. Her gün köylerden Yunanlıların yaptığı
rezilliklerle ilgili haberler geliyordu. Birtakım vurdumduymazlar dışında halk azap içindeydi. Cami
hocası vaazının başında şöyle dedi:
 
"Ey Müslümanlar! Neden mağlup olduk? Neden şehirlerimiz işgal edildi? İyi düşününüz. Çünkü
Allah'a kulluk görevimizi ihmal etmeye başlamıştık. Bu işgalciler, hiç şüphe yok ki, dini görevlerini
ihmal edenleri, dinsizleri terbiye için Cenab-ı Hak tarafından yollandı. Camilerimiz, mescitlerimiz
şimdi bu işgalciler sayesinde doluyor. Bu nimetin kadrini bilelim." 28d
 
4 Abdullah Galip Bey'in midesi bulandı. Toparlanıp camiden çık-"Keşke kalkıp itiraz etseydim,
böyle düşünmenin Müslümanlığa
 
■ Ankara'ya Yürüyüş 349
 
uymadığını, Allah'a saygısızlık olduğunu söyleseydim" diye pişman oldu ama artık çıkmıştı.
 
Üzüntü içinde işine döndü.
 
Din konusundaki cahilliğin ne kadar tehlikeli olduğunu sürekli görmekteydiler. Dinde cahillik ile
ihanet arasında usturanın ağzı kadar incecik bir aralık vardı.
 
MÜRETTEP TÜMEN cephe emrini öğleden sonra aldı.
 
Tümenin komutanı Yarbay Zeki Soydemir atak, bilgili, kararlı bir komutandı. Kurmay Başkanı
Yüzbaşı Yümnü Üresin de komutanı gibiydi. Tümen her an savaşa hazır bir cephe birliği olduğu için
hazırlanması vakit almazdı. İki süvari alayı ile hemen o gece yola çıkmaya karar verdiler. 29
 
Dikkati çekmeden bütün gece ilerleyecek ve sabah Emirdağ yakınında olacaklardı.
 
BU SIRADA Rüsumat IV, Batum limanının mendireğinden içeri girmekteydi. Mahmut Kaptan ve
mürettebat avaz avaz şarkı söylüyorlardı:
 
Çırpınırdı Karadeniz
 
Bakıp Türkün bayrağına
 Ah ölmeden bir görseydim
 
Düşer idim ayağına...
 
Düdüğünü öttürerek limanı ve limandaki gemileri selamladı, irtibat bürosundaki Türklere de
geldiğini bildirmiş oldu.
 
Rüsumat'ı ilk fark eden, bakım için burada bekleyen Remo gemisinin tayfaları oldu. Rüsumat'ın
serüvenini biliyorlardı. Batum gazetesinde çıkan battığı hakkındaki habere kahkahalarla gülmüş,
herkese Yunanlılara oynanan oyunu anlatmışlardı. Remo uzun uzun düdük çalarak karabatak
Rüsumat'ı selamladı. Batum limanında bulunan Preveze ve Aydınreis adlı Türk gambotlarıyla
birlikte, olayı duymuş olan yabancı gemiler de selamlamaya katılarak neşeli düdükleri, rengârenk
bayraklarıyla bu karşılamayı bir zafer şenliğine çevirdiler.
 
Rüsumat'ın aralarından geçtiği gemilerin denizcileri, güvertelere çıkarak bu küçük gemiye ve yiğit
mürettebatına selam durdular.
 
350 Şu Çılgın Türkler / Yunan Büyük Taarruzu
 
Rüsumat demir attı.
 
Onarıldıktan sonra silah ve cephane yüklenip onuncu seferini yapmak üzere yakında yine yola
çıkacaktı.30
 
YUNAN TÜMENLERİNİN güneye geçişi sürüyordu. Bir tümen yedi saatte geçmekteydi. Yunanlılar
her şey düzeninde gidiyor sanırlarken, Türk keşif kolları bugün ciddi keşifler yaptılar ve güneye
geçişi saptadılar.
 
Durum kesinleşmişti: Düşman güneyden geliyordu.
 
M. Kemal Paşa güldü:
 
"Bunu sonuna kadar saklamak mümkünmüş gibi öyle uzun bir yol yürüdüler ki en dar zamanımızda
bize günler kazandırdılar."
 
İsmet Paşa, yanlış keşifler yüzünden gecikmiş olarak 3. Gruba güney kanada hareket etmesini emretti.
 
Gruplar batıdan doğuya doğru şöyle sıralanacaklardı: 4. Grup, 3. Grup, 2. Grup. Mangal Dağı'nı 2.
Grup savunacaktı.
 
1. Grup da ordu ihtiyatı olarak Haymana'ya hareket ettirildi.
 
Başkomutan, Fevzi Paşa'dan güney kesimine inmesini, birlikleri denetlemesini ve savunma düzenini
gözetmesini rica etmişti. Fevzi Paşa emir subayını ve Yarbay Salih Omurtak'ı yanına alarak
Haymana'ya hareket etti. 
MÜRETTEP TÜMEN sabah Emirdağ'ın batısındaki tepelere yaklaşıp gizlenmişti. Durumu anlaması
için köylü kıyafetiyle şehre yollanan küçük keşif birliği çabuk döndü. Birliğin komutanı teğmen
raporunu sözlü olarak verdi:
 
"Fırınlara el koymuş, kasabaya pek çok yiyecek yığmışlar. Prens'in kolordusu Emirdağ'dan
besleniyormuş. Burada dinlenen bir
 
İ büyük birlik, bu sabah doğuya hareket etmiş.30a Geride kalan kuvveti, iki piyade taburu, bir süvari
bölüğü diye tahmin ettik. Ciddi bir güvenlik önlemi yok."
 
Yüzbaşı Yümnü güldü:
 
"Demek bunlar bir baskına uğrayacaklarına hiç olasılık vermi-
 
yorlar."
 
Komutan kararını açıkladı:
 
Ankara'ya Yürüyüş 351
 
"Top kullanırsak şehre zarar veririz. Top yok. Bir saat sonra, iki yandan birden şehre gireceğiz. Şehir
düşmandan temizlenecek, fırınlar yıkılacak, yiyecek stokları imha edilecek."
 
Gerekli emirler verildi. Bir saat sonra süvariler iki yandan şehre daldılar. Sevinç çığlıkları yükseldi:
 
"Kemal'in askerleri!.."
 
Deli Battal sevinçten çıldırmıştı, çıplak ayak bir bölüğün önüne düşmüş, bağıra bağıra koşuyordu:
 
"Asker ağalar! Düşman şu yanda! Peşimden gelinnnnn..."
 
Yunanlılar panik içinde silah başı yaptılar. Bir Yunan subayı tabancayla Deli Battal'ı vurdu, aynı
anda da bir kılıç darbesiyle yüzü ikiye bölündü. Süvariler Yunan karargâh ve ordugâhlarını bastılar,
yakaladıklarını kılıçtan geçirdiler, çiğnediler, mızrakladılar, kurşunladılar. Sağ kalanlar, geride beşi
subay, yüzden fazla ölü, bir o kadar da yaralı bırakarak şehirden kaçtılar. Emirdağlılar fırınları ve
yiyecek yığılan yerleri gösterdiler. Fırınlar yıkıldı. Yiyecekler halka dağıtıldı, kalanlar dışarı
çıkarılıp yakıldı.
 
Yaşlı bir kadın bir teğmeni elinden tutup büyükçe bir ambara götürdü. Yunanlılar ambara pek çok
kuru yiyecek doldurmuştu. Teğmen ofladı:
 
"Bu kadar yiyeceği dışarı taşıyıp imha etmek için günler ister."
 
Yaşlı kadın, "Gam çekme oğul." dedi gülümseyerek, "..dök gazı, yak. Bu bina benim. Varsın yansın." 
Yaktılar.
 
YUNAN ORDU KARARGHI Gökpınar'ın çok yakınındaki Renkoğlu'na yerleşmişti.
 
Rüzgâr insanın yüzüne cehennem üfürüğü gibi çarpıyordu. Büyük toplantı çadırının altında terleyip
durmaktaydılar. Güneye geçişin hâlâ sürüyor olması General Stratigos'u çok sinirlendirdi:
 
"Baskın verme hülyasıyla yürüyüşü çok uzattık ve orduyu gereksiz yere yorduk."
 
Pallis ve Sariyanis öfkeyle baktılar. Sariyanis, "Boşuna ve gereksiz değil." dedi kaba bir tavırla,
"..stratejik bir baskın bu. Yürüyüş planımız sayesinde Türkler hangi kanada taarruz edeceğimizi hâlâ
keşfedemediler. İşte hava fotoğrafları.."
 
352 Şu Çılgın Türkler / Yunan Büyük Taarruzu
 
Rüzgâr dolayısıyla iki gündür hava keşfi yapılamıyordu. Üç gün önce çekilmiş iki hava fotoğrafını
masaya bıraktı.
 
"..Bakınız, cephesi hâlâ batıya dönük. Oysa biz güneyden, boş böğründen vuracağız."
 
Birden Yarbay Spridonos'un feryadı duyuldu. Yüzü kıpkırmızı geldi:
 
"Bir Türk birliği Emirdağ'ı basmış! Fırınları yıkmış! Bütün yiyecek stoklarımı yakmış!"
 
Hepsi ayağa fırladılar. Spridonos ağlamaklıydı:
 
"İkinci Kolordu'yu nasıl besleyeceğim?" 31
 
Papulas çok kızmıştı:
 
"Güvenlik önlemi almamış mı bu aptallar? Emirdağ'dan ayrılan birlik derhal geri dönsün. Bu melun
birliği yok etsin!"
 
Birlik geri dönecek, Afyon'daki Trikupis'in 4. Tümeni de ileri çıkarak yolunu kesmeye çalışacaktı.
Ama bu 'melun birlik' sarp Emir Dağlarını durmaksızın yürüyerek çemberden sıyrıldı. Yunan
ordusunun başına iş açmayı sürdürecekti.
 
ÖĞLEDEN SONRA General Harington'u şaşırtan bir şey öldü. Black Jumbo'dan ilk haber geldi.
 
Türk ordusu hakkında ayrıntılı bilgi veriyordu. 32
 
Black Jumbo'nun bu bilgileri elde edebilmesi inanılmaz bir olaydı, bu bilgileri İstanbul'a yollamak
için gerekli teknik düzeneği kurabilmiş olması daha da inanılmaz bir olaydı.33 En inanılmaz olay ise
Türklerin yenilgiden bu yana geçen kısacık süre içinde, Sakarya'nın doğusunda 20'den fazla tümentoplamayı başarmış olmalarıydı. İsmet Paşa'nın sakin ve sade emri, Türk ordusunun çok kararlı
olduğunu belli ediyordu.
 
Harington, General Marden'e, "Hayret.." dedi, "..sessiz sedasız, yeniden bir ordu kurmuşlar.
Ankara'nınki yılgınlık değil, fırtına öncesi sessizliğiymiş. Doğrusunu söyleyeyim, bir enkaza doğru
yürüdüğünü sanan Yunanlıları uyarmak, hiç içimden gelmiyor." 34
 
Black Jumbo savaş boyunca elde ettiği açık, gizli bilgileri İstanbul'a yollamayı sürdürecekti.
 
Ankara'ya Yürüyüş 353
 
HALİDE EDİP HANIM kendisini geçirmeye gelen bazı bakanlara, Y. Kadri ve R. Eşrefe veda ederek
cephe trenine bindi.
 
Cephe için diktirdiği giysiyi giymişti: Lacivert baş örtüsü, aynı renk uzun ceket, bol pantolon,
yumuşak çizme. Cepheye giden bir yüzbaşı bavulunu rafa yerleştirdi.
 
Her istasyonda trene yeni askerler doluşuyor, toprak rengi kadınlar ağlaşarak bir zaman trenle birlikte
koşuyorlardı. Malıköy'e vardıklarında ay çıkmıştı. İstasyonda derin bir sessizlik içinde dağıtım
bekleyen birçok yeni asker vardı. İsmet Paşa yaverini ve otomobilini yollamıştı.
 
Otomobil Batı Cephesi Karargâhı önünde durdu. Halide Ha-nım'ı Tevfık Bıyıklıoğlu karşıladı.
Karargâhın alt katındaki toprak zeminli iki odada subaylar çalışıyordu. Yukarı kattaki iki odadan
birine götürdü. Odada büyükçe bir masa ile üstü asker battaniyesi ile örtülü portatif bir yatak vardı.
Burası Batı Cephesi Komutanı İsmet Paşa'nın makam ve yatak odasıydı. Öbür oda Cephe Kurmay
Başkanı'nındı.
 
İsmet Paşa elini sıktı, oturması için bir tahta iskemle gösterdi ama Halide Hanım komutanına saygı
gösterip oturmadı.
 
"Artık ordumda bir ersiniz. Sizi Birinci Şubeye atadım. Küçük bir eviniz, bir de hizmet eriniz
olacak."
 
Halide Hanım teşekkür etti.
 
"Başkomutan'ı ziyaret ettiniz mi?"
 
"Hayır Paşam. Şimdi geldim."
 
"Hemen gidin. Sizi bekliyor."
 
Yüzbaşı Hasan Atakan Halide Hanım'ı M. Kemal Paşa'nın karargâhına götürdü. Halide Hanım bu
sahneyi anılarında şöyle anlatacaktı:
 
"M. Kemal Paşa oturduğu koltuktan güçlükle kalkmaya çalıştı. Çünkü kaburga kemikleri hâlâ ağrılariçindeydi... M. Kemal Paşa'ya doğru, kalbimde gerçek bir saygı ile gittim. O kendi halindeki odada
bütün gençliğin bir millet yaşasın diye ölmeyi göze alan kararını temsil ediyordu. Ne saray, ne şöhret,
ne herhangi bir kudret, onun bu odadaki büyüklüğüne yaklaşamaz.
 
Gittim, elini öptüm"34a
 
354 Şu Çılgın Türkler / Yunan Büyük Taarruzu
 
Bundan böyle akşam yemeklerini, İsmet Paşa, Kâzım Paşa, Albay Arif Bey ile birlikte Başkomutan'ın
sofrasında yiyecek, bu müthiş savaşın kulisinde yaşayacaktı.
 
GÜNEYE KAYDIRILAN birlikleri ve yeni hazırlanan savunma mevzilerini denetleyen Fevzi Paşa, 2.
Grup Komutanı Selahattin Adil Bey'e Mangal Dağı'nın çok iyi berkitilmesini emretmişti. Yunanlıların
cepheyi yarmak için önce Mangal Dağı'nı, sonra da Türbe Tepeyi basamak olarak kullanacaklarını
tahmin ediyordu.
 
Dağın savunmasına sadece bir alay ayrıldığını öğrenince şaşırdı. Selahattin Adil Bey, kuşatmayı
önlemeyi daha önemsemiş, elindeki az kuvveti geride, topluca bulundurmayı tercih etmişti.
 
Fevzi Paşa pek az yaptığı bir şeyi yaparak Kolordu Komutanına bağırmaya başladı:
 
"Olmaaaz! Bütün çevreye egemen koca bir dağ, sadece bir alayla korunabilir mi? Düşman önce
burayı ele geçirmek isteyecektir. Burayı ele geçirirse mevzilerimizi korumak çok güçleşir.
Savunmamız tehlikeye girer. Beşinci Tümen bütün alaylarıyla dağı işgal edecek, hemen berkitmeye
başlayacak.."
 
Daha da bağırdı:
 
"..Hemen!"
 
İSTANBUL'dan yeni gelen ve ilk kez cepheye katılan Dr. Teğmen Rauf Gürün, yeni yerleşilen
kesimde bir sargı (ilk tedavi) yeri açması gerektiğini biliyordu ama nerede açmasının uygun olacağı
hakkında hiç bilgisi yoktu. Sıhhiye çavuşuna sordu:
 
"Doktor bey, sargı yeri en güvenli yerde olmalı. En güvenli yer ağır makineli tüfekleri taşıyan
katırların bağlandığı yerdir. Bu katırlar çok değerlidir. Makineciler bu yüzden en kuytu, en güvenli
yeri keşfederler. Ama sen bilirsin."
 
Doktor, sargı yerini katırların bulunduğu yerde açtı.
 
RÜZGR hafiflemişti. Akşam bir hava keşfi yapıldı. Gözlemcinin verdiği rapor Yunan karargâhını
fena halde sarstı: Rüzgârdan dolayı hava keşfi yapılamayan son iki gün içinde Türk ordusu sol kananı
Ilıca vadisi boyunca doğuya, Mangal Dağı'na kadar uzatmıştı.
 
Ankara'ya Yürüyüş 355 
Baskın hülyası suya düşmüş, onca zaman ve emek boşa gitmişti.
 
Karargâh ileri gelenleri yemeği büyük çadırın altında birlikte yiyorlardı. Pallis ile Sariyanis, General
Stratigos'un eleştirilerine hedef olmamak için yemeği harekât çadırında yediler.
 
İkisinin de morali bozuktu. Şarap biraz yatıştırdı. Üçüncü kadehte yeniden neşelendiler. Türkler
güneyden geleceklerini fark et-meselerdi, savaş kısa sürecekti. Şimdi belki birkaç gün daha
uzayabilirdi, daha fazla değil. Kadehlerini tokuşturdular:
 
"Zafere!"
 
"Zafere!"
 
21 AĞUSTOS günü Yunan ordusunun Türk hatlarına iyice yaklaşıp yayılarak, savaş düzeni alması
gerekiyordu. Ama tümenler yorgunluktan berbat haldeydiler. Üniforma ve ayakkabılar parça parça
olmuştu. Ayak vuruğu olanlar çoktu. Bazı askerlerde sıtma başlamıştı. General Papulas, bütün
birliklerin bulundukları yerlerde kalarak dinlenmelerini ve kendilerine çekidüzen vermelerini emretti.
 
Yunan ordusu dinlenirken, Türk ordusunun güney kanadındaki üç grup da mevzilerini genişletip
güçlendiriyordu.
 
Fevzi Paşa'nın kesin emri üzerine 5. Tümen Mangal Dağı'na ve eteklerine yerleşmiş, berkitmeye
koyulmuştu ama arazi kayalıktı. Gerektiği gibi berkitebilmek için ne yeterli araç vardı, ne de zaman.
Zorlukla baş ve bel siperleri yapılabiliyordu.
 
Türk savunması ilk yarayı burada alacaktı.
 
İSTİKLAL MAHKEMESİ Kastamonu'ya gelmişti. Bugün İ. Ha-bip Sevük'ün yazdığı bir yazı Açık
Söz adlı millici gazetede yayımlandı:
 
"İstiklal Mahkemesinin tekrar gelişi bütün memlekete bir sevinç oldu. En inatçı kaçaklar kendi
ayaklarıyla o kapıya sığınmış, en azılı haydutlar kendi istemleriyle bu mahkemeye boyun eğmişlerdi.
 
Durgun memurlara bir başka canlılık, tembel amirlere bile bir başka uyanış, hükümet çarkına bir
başka dönüş geldi.
 
Hoş geldiniz!" ™h
 
356 Şu Çılgın Türkler / Yunan Büyük Taarruzu
 
ANADOLU bir kıyametin eşiğindeyken, Türkiye'nin ve İslam âleminin geleceğini görüşmek üzere,
hayali geniş beş İttihatçı gece Halil Paşa'nın köşkünün salonunda toplandı. İstanbul'dan (Küçük) Talat
Muşkara, Ankara'dan Hafız Mehmet Bey gelmişti.
 Enver Paşa ilk sözü Talat Muşkara'ya verdi. Komitacı Talat Bey uzun, ayrıntılı ve hırslı bir açıklama
yaptı. Konuşması şöyle özetlenebilirdi:
 
"Şu anda yalnız İstanbul'da 29 gizli şubemiz, birçok ilde silahlı teşkilatımız var. Her şey hazır. Artık
beklemeye de gerek yok, merhamete de. Gerektiğinde kan dökmekten çekinmeydim. Hemen harekete
geçelim."
 
Dr. Nâzım destek verdi:
 
"Aynı fikirdeyim. Neden bekleyelim ki? M. Kemal'den mi korkuyoruz?"
 
Enver Paşa Hafız Mehmet Bey'e döndü:
 
"Siz ne düşünüyorsunuz Hafız Bey?"
 
Hafız Mehmet Bey Anadolu'nun havasını biliyordu:
 
"Paşam, ben farklı düşünüyorum. Hemen harekete geçmemiz doğru olmaz."
 
Bu açıklama Talat Bey'i hayal kırıklığına uğrattı:
 
"Hayrola Hafız Bey? Ankara seni de mi Kemalist yaptı?"
 
Hafız Mehmet Bey kızdı:
 
"Ne münasebet? Ama düşman Ankara yolunda. Bence savaşın sonunu beklemeliyiz..."
 
Dr. Nâzım Hafız Bey'in sözünü kesti:
 
"Beklemek doğru olmaz. Ya savaşı M. Kemal kazanırsa?"
 
Tartışmaya karışmak istemeyen Halil Paşa yüreğini dizginleye-medi, ayağa kalktı:
 
"Ne olur kazanırsa? Onun kazanması Türkiye'nin kazanması demek değil mi?"
 
"Ama o zaman iktidara geçemeyiz."
 
Halil Paşa, İttihat ve Terakki iktidarının en önemli yöneticilerinden biri olan bu heyecan adamına
hayretle baktı. İktidarı her şeyden çok seviyordu. Bu tür siyasetçiler iktidarda olmanın verdiği güce
ve saygınlığa taparlardı.
 
"Doktor, iktidar hırsı senin vicdanını karartmış."
 
Ankara'ya Yürüyüş 357
 Dr. Nâzım da ayağa kalkarak aynı şiddetle karşılık verdi:
 
"Paşa, bizden uzak kalalı senin de yüreğin çürümüş."
 
Halil Paşa elini tabancasına attı:
 
"Dua et ki evimdesin. Yoksa bu sözün bedelini hayatınla öderdin."
 
Enver Paşa ayağa fırladı:
 
"Beyler, oturun!"
 
Homurdanarak oturdular.
 
"Sakin olmanızı istiyorum. Biz yeminli arkadaşlarız. Bu kardeşlikten daha ileridir."
 
Hafız Bey'e döndü:
 
"Niye savaşın sonunu beklememizi uygun görüyorsunuz?"
 
"Yenilip dağılmak bir yana, ordunun Kızılırmak'ın gerisine çekilmesi bile M. Kemal Paşayı bitirmeye
yeter. Durum böyle. Kimsenin yeni bir yenilgiye, çekilişe tahammülü yok. Benim gördüğüm, ordu
yenilmese bile direnemez. Mutlaka Kızılırmak gerisine çekilecek. Gücü bu kadar. Genelkurmay'm
çekilişle ilgili planlar hazırladığını biliyorum.35 Bu takdirde millet yeni bir baş arayacaktır.."
 
Enver Paşaya baktı:
 
"..Bu baş da belli. Böylece sorun kendiliğinden çözülmüş olur."
 
Bu görüş, çatışmalara, anlaşmazlıklara yol açmayacak iyi bir çözüm gibi görünüyordu ama savaş
sonu olaylarını beklemeyi gerektiriyordu. Dr. Nâzım Talat Bey'e döndü:
 
"İskele Kâhyası Trabzon'da gönüllü asker topluyor demiştin. Bu gönüllülere gizlice karışıp cepheye
gidemez miyiz?"
 
Halil Paşa itiraz etti:
 
"Olmaz. Ben biliyorum. Kâhyanın adamları ya hapisane kaçkını, ya haydut. Enver Paşa onların
arasında yer alamaz."
 
Dr. Nâzım sabırsızlandı:
 
"Ne yapacağız öyleyse?"
 
Hafız Mehmet Bey "Uygun bulursanız.." dedi, "..Ankara'ya dönünce, gönüllü toplamak içinGenelkurmay'dan izin alayım. Bir tek askere bile ihtiyaç var, reddetmezler. Kafamıza uygun adamlar
toplarız. Trabzon'da yeğenim var. Bu işi o düzenler. Siz gizlice bizim topladığımız bu gönüllülere
karışırsınız."
 
Talat Bey heyecanlandı:
 
358 Şu Çılgın Türkler / Yunan Büyük Taarruzu
 
"Memlekete er olarak girdiğiniz anlaşılınca, bu haber bomba ibi patlayacaktır!"
 
Dr. Nâzım sordu:
 
"Sonra?"
 
Cevap Enver Paşa'dan geldi:
 
"Merak etme. Saati gelince de harekete geçeriz. Kabul mü?"
 
"Hafız Bey'le yeğeni hemen gönüllü toplamaya başlarlarsa, ka-bul."
 
"İzin alır almaz başlarız."
 
Enver Paşa, "Hafız Bey." dedi, "..yarın memlekete dönün ve ça-ışmaya başlayın."
 
"Peki paşam."
 
İktidarı ele geçirmek için Türkiye'ye girmeyi, Hafız Bey'den ge-ecek habere ertelediler.36
 
GENERAL ANDREAS ile Kolordu Kurmay Başkanı Albay Ga-allias, Süvari Tugayı Komutanı
Albay Nikolaidis'i dinliyorlardı. Al-jay Nikolaidis tugayının feci durumunu ölçülü sözcüklerle
anlatma-a çabalıyordu:
 
"...Generalim, tugayımdaki atların çoğunun Balkan savaşından olma olduğunu biliyorsunuz.
Geldiğimiz uzun yol, aşırı sıcak, su azığı, Türk süvarilerin sürekli tacizi, arpa yetersizliği atlarımı
mahvetti, îu çevrede taze ot da yok. Bu sebeple atlar yola çıktığımız zamankin-ien çok daha kötü
durumdalar. Tugayım koşamıyor artık. Düşman süvarileriyle her karşılaşmamızda esir vermeye
başladık."
 
Gavallias, "Sevgili Niko.." dedi, "..şartlar aynı olduğu halde Türk süvarileri nasıl bu kadar
çalışkanlar? Her yanda cirit atıyorlar."
 
Nikolaidis içini çekti:
 
"Çünkü onların altında gösterişsiz ama dayanıklı, bu iklime yatın Anadolu atları var. Benimkilerse
süslü merasim beygirleri. Bu-ün öğleden sonra bir Türk süvari birliği cephe gerimize sızdı, yetişipurduramadık. Yüz elli develik bir ikmal kolumuzu esir etti, bir kamyon kolumuzu da yaktı. Yürüyüşe
başladığımız zaman bunların kılıçları ve gerçek mızrakları yoktu. Şimdi yarısı kılıçlı, yarısı demir
mızraklı olmuş. Tugayım bunlara karşı bir başına cephe gerisini ve kolordumuzun sağ yanını
korumayı başaramaz.37 Bunu bildirmek için
 
Ankara'ya Yürüyüş 359
 
rahatsız ettim. Atılgan Türk süvarilerine karşı ciddi önlem almak gerekiyor."
 
Planlarını üç tümenle saldıracaklarını düşünerek yapmışlardı. Şimdi bir tümeni cepheden çekip sağ
geriye almak gerekiyordu.
 
Şeytan alsın!
 
Bu durum Türklerin işine yarayacaktı.
 
22 AĞUSTOS sabahı Üçüncü ve Birinci Yunan Kolorduları, erleri yormayacak kısa yürüyüşlerle
Türklerin ileri savunma hatlarına yaklaştılar, taarruz düzeni alarak yine dinlenmeye geçtiler.
 
En sağdaki İkinci Kolordu Türk sol kanadını kuşatmak üzere doğuya doğru yürüdü.
 
Yunan Ordu Karargâhı Uzunbey Köyü'ne yerleşti.
 
Türk sol kanadının en ucunda 2. ve 3. Süvari Tümenleri yer aldı. Albay İzzettin Çalışlar'ın 1. Grubu,
ordu yedeği olarak Haymana kesimine gelmişti Albay Fahrettin Altay'ın Süvari Grubu ise hayli
güneyde, Yunan ordusunun sağ açığındaydı.
 
Şiddeti ve süresi bakımından tarihte benzeri bulunmayan meydan savaşının başlamasına bir gün
kalmıştı.
 
General Papulas Uzunbey Köyü'nde
 
360 Şu Çılgın Türkler / Yunan Büyük Taarruzu
 
YUNAN ORDUSUNUN Ankara'ya doğru yürüyüşü Malta'da büyük heyecan yaratmıştı. Paşalar
gazetelerde çıkan yalan ve yanlış haberlerle bir değerlendirme yapmanın mümkün olmadığını ileri
sürüyorlardı ama bu mantıklı itiraza kulak veren yoktu.
 
Sürgünler cevap alabilmek için bastırıyorlardı: Bizimkiler savaşı kazanabilir mi? Yine geri çekilir
miyiz? Çekilirsek ne olur? Ordu dağılır mı?
 
Paşalar sürgünleri yuvarlak sözlerle avutmaya, oyalamaya çalışırken, askerlikten zerre kadar
anlamayan Feyzi Pirinççioğlu bangır bangır bağırıyordu:
 
"Düşmanı şakır şakır yeneceğiz, göreceksiniz!" 
Bu avuntu, her defasında birçok sürgünün gözlerini yaşartıyordu. Derme-çatma bir ordu ile Batının
bütün kaynaklarından yararlanan Yunan ordusunu yenmek mümkün müydü?
 
Ankara'ya Yürüyüş 361
 
YÜZBAŞI FAZIL sarışın havacıyı telefon nöbetçisi olarak bırakıp bir arkadaşını görmek için
istasyona gitmişti. Genç havacı hafiften kestirirken manyetolu telefon hırıldadı. Açtı. Arayan Cephe
Komutanlığından Binbaşı Tevfik Bey'di. Tevfik Bey'in verdiği bilgiyi heyecan içinde not etti ve
çadırdan fırladı, iki kolunu kanat gibi açarak, bağıra bağıra koşmaya başladı:
 
"Heeeey milleettt! Vecihi Ağabey yepyeni bir uçakla Muğla'dan dönmüş. Bugün Ankara'da, yarın
burdaaaa!"
 
Sevinçle Abdullah Usta'nın çadırına daldı, duramayıp direği devirmiş olmalı ki çadır çöktü.
 
ANKARA İSTASYONU çok kalabalık ve gürültülüydü. Cepheye gidecek beş yüz kadar asker
vagonlara bindirilmekte, yük vagonlarına topçeker kadanalar, katırlar, mühimmat sandıkları,
onarılmış silahlar, ekmek ve erzak çuvalları, küfeleri yüklenmekteydi.
 
Eskisi makineli tüfek mermileriyle delik deşik olduğu için Yüzbaşı Faruk, verilen yeni üniforması,
tasa benzeyen başlığı ve tahta çantasıyla görevlilerin gösterdiği vagona bindi. Sonunda bu sabah
taburcu etmişlerdi. Nesrinle ayaküstü ve resmice vedalaşıp hastaneden ayrılmış, bu saate kadar Milli
Savunma Bakanlığı'nda uğraşıp gerekli işlemleri yaptırmıştı. Yazık ki atama istediği gibi olmamıştı.
Doktor raporuna bakarak, savaşçı bir birliğe değil, 1. Grup Karargâhına vermişlerdi.
 
Bu yüzden neşesizdi.
 
Vagon ter, çarık ve tütün kokuyordu. Askerler ilk pencere yanını Faruk'a verdiler. Çantasını sıranın
altına sürdü, pencereyi açtı, istasyona özgü canlılığı izlemeye başladı. Haftalardır hastanedeydi, dış
dünyayı, gürültüyü, hareketi özlemişti. Az sonra buharlı düdük havayı dalgalandırarak uzun uzun öttü.
Vagon sarsıldı. Hareket ettiler.
 
Birden sıkmabaşlı, beyaz üniformalı, siyah pelerinli bir gölge belirdi. Bu kıvrak gölge, perondaki
görevlileri ve uğurlayıcıları yararak yaklaşıyor, gözü pencerelerde, telaş içinde birini arıyordu.
Faruk sarktı, ellerini sallayarak, heyecan içinde "Burdayım!" diye haykırdı.
 
Nesrin pelerini uça uça koşup yetişti, elindeki paketi uzattı:
 
"Bunu bulabilmek için geciktim. Güle güle gidin. Lütfen kendinizi koruyun.."
 
362 Şu Çılgın Türkler / Yunan Büyük Taarruzu
 
Nesrin elini de uzattı ama artık tren iyice hızlanmıştı, ancak parmak uçları birbirine değdi. Gittikçe
geride kalmaktaydı. Yalnız kendinin duyabileceği bir inilti ile "..çünkü sizi seviyorum" dedi. 
Küçülüp noktalaştı ve görünmez oldu.
 
Faruk pencereden çekildi, içinde türlü duygular uçuşarak paketi açtı. Kahverengi, kıvır kıvır, harika
bir kalpak getirmişti Nesrin. Tasa benzeyen başlığını çıkardı, başına bu güzel kalpağı geçirdi. Hafifçe
sağ kaşına eğdi.
 
ANKARA HAVAALANI'nda Vecihi ile Eşref Usta'nın Muğla'dan getirdiği keşif uçağının kuyruğuna
ve gövdesinin iki yanına Türk uçağı olduğunu belirten işaretler yapılıyordu. Silahçılar uçağın üç
makineli tüfeğini elden geçirdiler. Önde iki sabit, gözlemcinin önünde de bir oynak makineli tüfek
vardı. Üçü de zehir gibiydi. Uçağa, bomba atmak için geliştirdikleri düzeneği de taktılar.
 
Vecihi uçağa 'İsmet' adının verilmesini önermiş, Hava Genel Müdürlüğü de çok üzdüğü İsmet
Paşa'nın gönlünü almak için uçağa bu adın verilmesini kabul etmişti.38
 
Uçak ertesi gün Malıköy Havaalanı'nda olacaktı.
 
İsmet adı verilen uçak
 
Ankara'ya Yürüyüş 363
 
KASTAMONULULAR Nasrullah camisi önündeki büyük meydanda toplanmışlardı.
 
Halkı coşturan konuşmalar ve duadan sonra Başkomutan'a bir telgraf çekilmesine karar verildi.
 
Telgrafın 4. maddesi şöyleydi:
 
"Ordunun yiyeceğini, giyeceğini, silahını, cephanesini sonuna kadar sağlamak için hepimiz, günlük
nafakamıza varıncaya kadar bütün varımızı fedaya hazırız" 38a
 
TREN hava kararırken Polatlı'ya geldi. Acemi askerler karmakarışık bir halde perona indiler.
Görevli subaylar bağıra çağıra, düdük çalarak askerleri düzene sokmaya çalışırken, Faruk aradan
sıyrılıp istasyon komutanının odasına daldı, 1. Grubu nasıl bulabileceğini sordu.
 
İstasyon Komutanı, tombalak, al yanaklı, savaş ortamına hiç uymayan şirin bir binbaşıydı, "Hele bir
oturun" dedi, Faruk oturunca da sordu:
 
"Yemek yediniz mi?"
 
"Hayır."
 
"Güzel. Birlikte yeriz. 1. Grup dün Haymana'ya alındı. Haymana buradan 45 km. güneyde. Sizi bu
gece bir ağırlık koluyla Haymana'ya gönderirim."
 
Kapının eşiğinde bekleyen köylü kıyafetli posta neferine, "Yemeğimizi getir oğlum" dedi. Posta azsonra iki tabak etli bulgur pilavı, iki baş soğan, iki parça ekmek getirdi. Binbaşının yüzü minnetle
parladı:
 
"Oooooo! Bugün yine ziyafet var ha. Allah Ankara'ya zeval vermesin."
 
17500/5567 sayılı ordu emri saat 23.30'da birliklere dağıtıldı.
 
Emre göre ertesi günü kolordular Türklerin ileri mevzilerini işgal etmekle yetinecekler, öbür gün
sabah saat 05.00'te emir beklemeksizin Türk esas mevzilerine taarruza geçeceklerdi.
 
Emirde ordunun amacı açıklanmıştı:
 
"Düşman cephesini merkezden yarmak ve doğudan kuşatmak."
 
364 Şu Çılgın Türkler / Yunan Büyük Taarruzu
 
Ordu, yarma için ortadaki General Kondulis'in komuta ettiği Birinci Kolordu'yu, kuşatma görevi için
de doğuya doğru açılan General Andreas'ın İkinci Kolordusunu görevlendirmişti.
 
İSMET PAŞA geceleri geç saatte gelerek, hazırlanan cephe emrinin taslağını gösterip Başkomutan'ın
onayını alıyordu.
 
Bu gece yansı da geldi. Emir taslağını Başkomutan'ın masasına bıraktı. Oturdu. Yorgun ve her
gerçekçi komutan gibi kaygılıydı. Yunan birlikleri taarruz mesafesine yaklaşmış ve savaş düzeni
almışlardı. Işıksız bir sesle, "Yarın düğün başlıyor" dedi.
 
Cephe emrinde bütün birliklerin bulundukları mevzileri kesin olarak savunmaları isteniyordu.
 
Başkomutan cephe emrini dikkatle okudu. Yüz çizgileri emri okudukça keskinleşip derinleşiyordu. M.
Kemal Paşa'yı izleyen Ha-
 
Ankara'ya Yürüyüş 365
 
lide Edip Adıvar o gece, anılan için şu notu alacaktı: "Zaferden emin, aksi çıkarsa bütün
arkadaşlarıyla birlikte ölmeye hazır!'39
 
Bu saatlerde Türk ileri güvenlik birlikleri ile Yunan keşif birlikleri arasında yer yer, küçük, kısa
çatışmalar oluyordu. Aydınlatma fişekleri ortalığı gündüze çeviriyor, iki yanı da sürpriz baskınlardan
koruyordu.
 
Sinirler gerilmişti.
 
İki ordu da heyecandan uyuyamıyordu.
 
366 Şu Çılgın Türkler / Yunan Büyük Taarruzu 
Beşinci Bölüm
 
■
 
Sakarya Savaşı
 
23 Ağustos 1921 -13 Eylül 1921
 
23 Ağustos 1921 Salı günü Sakarya Savaşı başladı.
 
Hava kapalı ve boğucuydu.
 
Türkler cephe boyunca gözetleme yerlerinden Yunan birliklerinin hareketlerini izliyorlardı.
 
Beylik Köprü karşısındaki Yunan 7. Tümeni bütün gün dikkati çekecek önemli bir harekette
bulunmadı, Türkleri uyuttu.
 
Güneyde ise, Yunan Üçüncü Kolordusu yayılarak yaklaştı, Türk mevzilerini çok yoğun top ateşi
altına aldı. Güzelim Yıldıztepe, yeşil Ilıca vadisi alev ve duman içinde kaldı. Türk topları da cevap
verdiler. Bozkır otları ve mor çiçekli dikenler tutuştu. Karınca yuvalan kavruldu. Ateş ve barut
dumanı havayı daha da boğucu yaptı. Bölge cehenneme döndü.
 
Türkler sabırla bombardımanın bitmesini bekliyorlardı. Eğitimi az olanlar, başlarının üzerinden
şarapneller vızıldayarak geçmeye, yaralılar devrilmeye başlayınca korku içinde büzüldüler. Yer
sarsılıyor, toprak fokurduyordu. Takım komutanları, tecrübeli çavuşlar, onbaşılar, eski askerler,
korkanları azarlayarak, severek yatıştırmaya
 
Sakarya Savaşı 367
 
çalıştılar. Toplar susup da Yunan birlikleri ilerlemeye başlayınca herkes silah başı etti. Savaş
sarhoşluğu korkuyu bastırdı.
 
Her çeşit merminin idareli kullanılması yazısız kanun olduğundan topçular gönüllerinin çektiği gibi
ateş edemezlerdi. Bir batarya coşsa, hemen uyanlar gelirdi:
 
"Mermiyi idareli kullan!"
 
Ama bugün askere moral vermek için bolca mermi harcanmasına göz yumuldu. Mermiler yaklaşan
Yunan birliklerinin başlarının üstünde ve içlerinde patladıkça, seyreden yeni askerler, "Yaşa topçu-
başı!" diye bağırışıyorlardı.
 
İleri güvenlik birlikleri, güçlü olmadıkları için genellikle kısa oyalama savaşları yaparak esas
savunma hatlarına çekilirlerdi. Bu kez bu küçük birlikler çekilmediler, çok sert karşılık vererek
dövüştüler. İsabetli top atışları, her yandan yağan makineli tüfek ateşleri, ilerleye-bilen Yunanbirliklerini durdurdu.
 
Yunan cephesinde bir şaşkınlık rüzgârı dolaştı. Hani Türk ordusu enkazdı? Hani hemen dağılacaktı?
 
Türklerde büyük bir başkalık vardı bu kez. Böylesine canlı, şevkli, etki'i, sert, zehir gibi bir direniş
beklemeyen Yunanlı komutanlar kaygıya kapıldılar. Savaşın uzayıp yağmur mevsimine kalması
olasılığı hepsini düşündürmeye başladı. Gecikme, yolları geçilmez hale getirirdi.
 
Savaşı bir an önce bitirmek gerekti.1
 
YÜZBAŞI FARUK ağırlık kollarından biriyle sabah Haymana'ya geldi. Haymana büyük bir ordugâha
dönmüştü. Grup karargâhını zorlukla buldu. Grubun Kurmay Başkanı Yüzbaşı Asım Tınaztepe'yle
İstanbul'dan tanışıyorlardı.
 
Sarılıp öpüştüler.
 
Faruk bir daha şansını deneyerek bir alaya verilmesini istedi ama Kurmay Başkanım kandıramadı:
 
"Hiç ümitlenme. Atama emrine uyacağız. Yanımda kalacaksın. Çayını bitir, kalpağını düzelt,
komutana çıkıyoruz."
 
368 Şu Çılgın Türkler / Yunan Büyük Taarruzu
 
BİR YUNAN KEŞİF UÇAĞI Uzunbey'de yeni yapılmış olan piste indi. Gözlem subayı paniklemiş bir
halde raporunu yazıp Binbaşı Hacizafırios'a verdi, o da Albay Pallis'e ulaştırdı.
 
Rapora göre Türkler Yunan sağ kanadı karşısına büyük kuvvetler yığıyordu. General Papulas haklı
olarak korktu. Bu kuvvet taarruz eder, İkinci Kolordu'yu ordudan ayırırsa hem kolordu hem de ordu
çok zor duruma düşerdi. İkinci Kolordu'nun savunma önlemleri alarak hareketsiz kalmasını emretti.
 
Oysa gözlemci subayın büyük bir kuvvet sandığı bu kitle, köylülerin savaş alanından kaçırdıkları
koyun ve sığır sürüleriydi.la
 
5. SÜVARİ GRUBU, Yunan ordusunun gerisine keşif kolları salmıştı. Bu küçük kollardan biri, İkinci
Kolordu'nun arkasına sızdı, kolorduyu izleyen erzak ve cephane kollarından birini gördü.
 
Arazi çukurlar ve kuru su yataklarıyla doluydu. Uygun bir yere saklanıp bu ikmal kolunu gözlediler.
Bu uzun kolu bir süvari takımı koruyordu. Ama atları öyle hantaldı ki Türk süvarilerini yakalamaları
mümkün değildi.
 
Beş kişiden oluşan küçük keşif kolunun komutanı Sinoplu Ali-can Onbaşı, basit bir plan yaptı.
Gözden uzak bir kavis çizerek yola yakın bir kaya kitlesinin ardına sindiler. İki er atların başında
kaldı, üçü pusuya yattı.
 
Alican Onbaşı'nın hesabı bir cephane kamyonunu vurmaktı. Hangisinin cephane kamyonu olduğuanlaşılmıyordu. Biçimi değişik bir kamyonu gözlerine kestirip silahlarını ardarda ateşlediler.
 
Kamyon benzin tankeriydi. Müthiş bir gürültüyle patlayıp parçalandı, yakınındaki erzak kamyonları
tutuşmuş benzin yağmuru altında kalarak yanmaya başladılar.
 
Keşif kolu atlanıp sıvıştı.
 ÖZEL KALEM MÜDÜRÜ Savaş Bakanı Teotokis'e, "İngiliz Askeri Ataşesi Mr. Nairne telefonda
efendim, randevu rica ediyor.." dedi, "..ne diyeyim? Hangi tarihi uygun görürsünüz?"
 
Bakan çok neşeliydi bugün, Yunanistan tarihinin en parlak günlerini yaşıyorlardı, Mr. Nairne ile
kendi konuşmak istedi:
 
"Albayı bana bağla."
 
Sakarya Savaşı 369
 
Birkaç nezaket sözcüğünden sonra, "Bu sabah savaş başladL" dedi, "..her şey çok iyi gidiyor.
Olumsuz hiçbir haber yok. Randevu istiyormuşsunuz. Biz 5 Eylülde Ankara'da olacağız. O gün sizi
Ankara'da bekleyeceğim. Birlikte hakiki Türk kahvesi içeriz. Olur mu?"
 
Gür bir kahkaha patlattı.lb
 
OYSA iyi gitmeyen birçok şey vardı. Sözgelimi Yunan ikmal kolları için süvarilerden başka bir
tehlike daha belirmişti.
 
Yunan birliklerinin geçişi sırasında ortadan kaybolan kaçaklar, geçiş sona erdikten sonra ortaya çıkıp
yine köylere yanaşmışlardı. Ama durum değişmişti. Bekledikleri yüzü bulamadılar. Yunan ikmal
kollarına yöneldiler.
 
Silah, cephane, ilaç, giyecek, yiyecek ve içecek taşıyan ikmal kamyonları Eskişehir'den Sivrihisar'a,
oradan da Fettahoğlu köprüsüne geliyor, köprüden güneye geçip Uzunbey Köyü'ne ulaşıyor, malzeme
Uzunbey'e yığılıyordu. Kolordular ihtiyaçlarını kamyonlarla Uzunbey'den almaktaydılar.
 
Kaçaklar, Eskişehir ile Fettahoğlu köprüsü arasındaki ıssız bölgede, küçük ikmal kollarını durdurup
soymaya koyuldular. İkmal programı aksamaya başladı.2
 
Yunan ordusu kaçakları el altından teşvik etmiş, kaçak olayını sevinçle karşılamıştı. Şimdi bu
kaçaklar Yunan ordusunun başına bela olmak üzereydiler.
 
BÜYÜK KOMİSYON ODASINA bir kara tahta yerleştirilmiş, Hüsrev Gerede, tahtaya renkli
tebeşirlerle savaş alanının krokisini çizmişti. Başkomutan'ın yolladığı bilgiye dayanarak, toplanan
milletvekillerine Türk ve Yunan birliklerinin yerlerini gösterdi, savaşın başladığını haber verdi.
 
Zamir Bey, "Hüsrev Bey.." dedi, "..bir kurmay olarak söyler misiniz, bu savaşı kazanma olasılığımız
yüzde kaç?"
 
Hüsrev Gerede düşüncesini dürüstçe bildirdi:
 
"Yüzde elli bir." 3
 
Bu gerçekçi cevap milletvekillerinin zafer ümitlerini tam karşılamadığı için Hüsrev Bey'e fena haldeiçerlediler.
 
370 Şu Çılgın Türkler / Yunan Büyük Taarruzu
 
\ DR. MİM KEMAL BEY Başkomutanın yatıp dinlenmediğini öğrenince Alagöz'e gelmişti. Muayene
etti. Değişen bir şey yoktu. Ağrı, zor nefes alma ve ses kısıklığı ilk günkü gibiydi. Bandı yenilerken
çıkıştı:
 
"Ama Paşam, siz hareket ettiğiniz sürece ne bu kırık iyileşir, ne ciğerdeki tahriş."
 
Paşa, "Haklısın ama." dedi, "..düşman bütün hıncı ile üstümüze gelirken, benim yatmam olur mu? Şu
sargıyı da biraz gevşek sar ki rahat hareket edebileyim. Bugün ve yarın en zor iki günümüz. Belki
cepheye inmem gerekebilir."
 
Dr. Mim Kemal, Dr. Murat ve Salih Bozok, umutsuzca bakıştılar. Paşa'nın doktor tavsiyelerini
dinlemeye niyeti yoktu.
 
İLERİ BİRLİKLER, bir Yunan tümeninin güney batıdan Mangal Dağı'na doğru yaklaştığını
bildiriyorlardı. Bu durum Mangal Dağı'nı korumakla görevli 5. Tümen Komutanı Yarbay Kenan Bey'i
huzursuz etti. Mangal Dağı'nın hemen arkasındaki yamaçta bulunan 2. Grup Karargâhına gitti, takviye
edilmesini istedi. 2. Grup Komutanı da kuşatılmayı engelleyememekten korkuyordu. Tümen
komutanının isteğini geri çevirdi:
 
"Bir düşman kolordusu sol kanadımızı kuşatmak için sürekli doğuya yürüyor. Kuşatmayı önlemek için
çırpmıyorum. Her yana yetiştirecek kadar asker mi var elde? Sana tek nefer bile veremem." 4
 
Kolordu Kurmay Başkanı Binbaşı Burhanettin Bey tümen komutanına yardımcı olmak için,
"Beyefendi." dedi, "..1. Grup Haymana'dan yola çıkmış. Yarın sabah solumuza gelmiş olacak.
Kuşatmayı önlemek o grubun görevi."
 
Selahattin Adil Bey sesini yükseltti:
 
"Ama o gelene kadar da benim görevim!"
 
Bir şey diyemediler. Komutan da haklıydı. Türk ordusu cephenin her noktasında güçlü olabilecek
durumda değildi. Kenan Bey geri döndü. İhtiyatta tuttuğu üçüncü alayını da cepheye sürdü.
 
İLERİ TÜRK BİRLİKLERİNİ atarak Mangal Dağı'na yaklaşan birlik, Birinci Kolordu'ya bağlı
12.000 kişilik Yunan 1. Tümeni idi.
 
Sakarya Savaşı 371
 
Türk cephesini yarmakla görevli Birinci Kolordu Komutanı General Kondulis, Mangal Dağı'nı
düşürmeden Türk cephesini yarmanın çok zor olacağını görerek, dağın ne pahasına olursa olsun
bugün işgal edilmesini istemişti. 
1. Tümen Komutanı Albay Frangos dağın bugün düşürülebileceğini hiç ummuyordu. Düşman
savunmasının bel kemiği olduğu anlaşılan dağ herhalde şiddetle savunulacaktı. Üstelik hava anormal
sıcaktı. Askerini kollayan bir komutan olarak ertesi gün sabah serinliğinde taarruz edilmesini önermiş
ama aceleci General Kondulis'e sözünü dinletememişti.
 
YUNAN TÜMENİNİN Mangal Dağı'na ilerlediği sırada, Batı Cephesinin kurmay kurulu toplantı
halindeydi. Cepheden gelen son bilgileri değerlendiriyorlardı. İsmet Paşa bazı kaygılı kurmayları
yatıştırmak için dedi ki:
 
"Üç kez karşılaştığım General Papulas'ı ders gibi inceledim. Şu sonuca vardım: İyi bir kıta komutanı.
Askerine hâkim. Ordusunu savaşa iyi hazırlıyor ve sevk ediyor. Ama sabırsız, çabuk sonuç almak
istiyor. Alamazsa sinirleniyor, türlü kuruntulara düşüyor, korkuya kapılıyor. Bir tehlikeye uğramamak
için savaşı kesiyor. Yine öyle olacaktır. Başkomutanımızın emrettiği yöntemle savaşacağız ve daima
ihtiyatta kuvvet bulunduracağız. Biri yepyeni, öteki askerlik kadar eski bu iki anlayışın bizi başarıya
götüreceğine eminim." 5
 
KURMAY KURULU Afyon güneyinde bulunan 6. Tümen'e bağlı akıncı kollarının daha etkin
olmalarını, Mürettep Tümen'in de Fetta-hoğlu ve çevresine baskın yapmasını istedi.
 
6. Tümen'e bağlı beş akıncı kolu vardı. Tümen Komutanı hedef belirleyip üçünü görevlendirdi.
 
Mürettep Tümen'se Emir Dağı'nı bir gecede aşmanın büyük yorgunluğunu daha üzerinden atamamıştı.
Ama komutan, "Asker yürüdükçe dinlenir.." dedi, "..bu gece yola çıkıyoruz. Tümeni yürüyüşe
hazırlayın."
 
İZMİR UÇAĞI tam 13.00'te havalandı. Yağmur başlayınca geri döndü.
 
372 Şu Çılgın Türkler / Yunan Büyük Taarruzu
 
Sürenin kısalığına rağmen kuzeye ve güneye hızla göz atmayı başarabilmişler, güneyde, Mangal
Dağı'na sokulan tümenle birlikte Mangal Dağı'nın hizasından doğuya doğru ilerleyen büyük kuşatma
kolunu (Yunan İkinci Kolordusu'nu) görmüşlerdi.
 
Hava acayipleşmiş, bozkıra gün ortasında akşam loşluğu çökmüş, güney ufku iyice kararmıştı. Bu
karanlığın içinde şimşekler kaynaşıyordu.
 
YUNAN 1. TÜMENİ Mangal Dağı'na gerektiği kadar yaklaşınca durdu, iki alayı ile yayılarak taarruz
düzeni aldı.
 
Gözlem yerinden bakan Kenan Bey'in şakakları zonkladı. Düşman 5. Tümen'den dört kat daha
kalabalıktı.
 
Mangal Dağı'nın güney eteğindeki siperlerin önünden ufka kadar bozkır gelinciklerle doluydu. Hafif
rüzgâr altında dalgalanıp duruyorlardı. Yunan topları Mangal Dağı'nı ateş altına aldı. Tümeninbataryalarının yanı sıra, İzmir depolarından İngilizlerin göz yummasıyla alınmış ağır Türk toplarından
kurulu bir topçu birliği de vardı.5a İlk mermiler siperlerin ilerisine düştü. Patlayışın yarattığı hava
akımı, bütün gelinciklerin yapraklarını koparıp savurdu. Toprak birdenbire çıplaklaşmıştı. Antepli
Adil küfrü bastı:
 
"Hay eşşekler! Ne istediniz fakir çiçeklerden?"
 
5. Tümen'in sadece 6 topu vardı, onlarla karşılık verdi. İki saat sonra, Albay Frangos ateşi kestirdi.
Dağı hallaç pamuğu gibi atmışlardı. Yeterli görerek bir alayını taarruza kaldırdı.
 
Saat 16.30'du.
 
Toprağa sinmiş Türkler canlandılar ve yerlerini aldılar. İçinde şimşekler kaynaşan dev bir kara bulut
rüzgârıyla birlikte yaklaşmaya başladı. Dağın üzerinde durdu. Gittikçe sertleşen rüzgâr, tozu toprağı,
güneyden kuzeye, Türk mevzilerine doğru uçurmaya başladı.
 
Giderek göz gözü görmez olacaktı.
 
MANGAL DAĞI'na taarruzun başladığı haberi 2. Grup Komutanı Selahattin Adil Bey'i düşündürdü.
5. Tümen'i takviye etmek şart olmuştu. 2. Grup emrine verilmiş olan Meclis Muhafız Taburu ile
ihtiyattaki alaya hemen Mangal Dağı'na hareket etmeleri emrini verdi.
 
Sakarya Savaşı 373
 
Muhafız Taburu yakındaydı. Alay iki saat uzaklıktaydı ama bu havada yolu bulup yetişmesi çok zordu.
 
Şiddetli patlayışlarla sarsıldılar. Dağa ve çevresine yıldırım yağmaya başlamıştı.
 
RÜZGR fırtınaya dönmüş, hava gece gibi kararmıştı. Arka arkaya patlayan gök gürültüleri top
seslerini bastırıyordu. Gökyüzü çatlıyor, yıldırımlar havayı çatırdatarak düşüyordu.
 
Topçu gözetleme yerinden telefonla toplara mesafe ve yön veren 5. Tümen bataryasının gözlem
subayı ağlamaklıydı:
 
"...Hava iyice karardı. Rüzgâr çok şiddetlendi. Bana doğru esiyor... Hedefi göremiyorum... Gözümü
açıp bakamıyorum ki... Bilmiyorum... Allah yardımcımız olsun!"
 
Toplar sustu.
 
Türk savunmasının afet yüzünden felç olduğunu gören Albay Frangu İkinci Alayını da taarruza
kaldırdı. Rüzgârı arkalarına alan alaylar iki yandan dağın eteklerine doğru ilerlediler.
 
MANGAL DAĞI'nın eteklerindeki siperler dağdan aşağı akan sel sularıyla dolmaktaydı. Asker
dizlerine kadar su içindeydi. Ama asıl sorun rüzgârdı. Küçük taş ve çamur parçalarıyla karışık
yağmur suyunu yüzlerine doğru öylesine şiddetle savuruyordu ki askerler gözlerini açamıyorlardı.Bitlisli Veysel Onbaşı olanca sesiyle "Ateşşşş!" diye bağırıyordu ama kimse başını kaldıracak halde
değildi ki ateş edebilsin. Yunan askerlerinin hücum naraları duyuldu:
 
"Aeraaaaa!"
 
Düşman tufandan yararlanarak burunlarının dibine sokulmuştu.
 
SELAHATTİN ADİL BEY Mangal Dağı'ndaki durumu yakından görmek için büyük zorlukla 5.
Tümen Karargâhına gelebildi. Yağmur deli gibi yağmaktaydı. Kenan Bey ve karargâh mensupları
sırılsıklamdılar. Afetin verdiği dehşet içinde geri çekilen bazı askerleri yeniden cepheye döndürmek
için koşuşmaları gerekmişti.
 
"Ne durumdasınız?"
 
"Muhafız Taburu geldi komutanım, dağın doruğuna yerleşiyor. Ama alay yolda, daha gelemedi."
 
374 Şu Çügın Türkler / Yunan Büyük Taarruzu
 
"Direnebilecek inisiniz?"
 
"İnşallah."
 
Selahattin Adil Bey korkuyla, "Ah şu geceyi bir atlatabilsek" diye inledi. Sol yanından emin değildi.
Oraya geleceği bildirilen 1. Grupla bağlantı kurulabilse içi rahat edecekti.
 
Havanın kötülüğü yüzünden ne telsiz çalışıyordu, ne telefon.
 
SOL KANADA gitmek emrini alan 1. Grup Karargâhı ve birlikler, Haymana'dan ayrılmışlardı,
yoldaydılar. Sağanak yağmur altında, iliklerine kadar ıslana ıslana, hiç durmadan 2. Grubun sol
yanına doğru yürüyorlardı. İzzettin Bey grubunu gün doğmadan sol kanada yetiştirmek istiyordu.
 
Toplar ve arabalar zorlukla ilerliyor, tekerler çamura saplanıyor, huysuz katırlar büyük zorluklar
çıkarıyordu. Her yanı bataklığa çevirmiş yağmurda durup da askere sıcak bir çorba vermek mümkün
olmamıştı. Asker torbasındaki daha kötü günler için saklaması gereken peksimeti gizlice yiyerek
açlığını bastırıyordu.
 
Mangal Dağı'ndan savaşın vahşi sesi yansıyordu.
 
ALAGÖZ'de İsmet Paşa gelince yemeğe oturdular. Ali Metin Çavuş yemeği dağıtırken, Paşa genel
durumu çok kısaca özetledi:
 
"Düşman asıl kuvvetleriyle güneydeki gruplarımızın ileri karakollarını geri attı ve durdu. Yarın sabah
genel taarruza geçeceğini tahmin ediyoruz."
 
Cephe Karargâhı, güneydeki fırtına yüzünden telsiz ve telefonlar işlemediği için düşmanın MangalDağı'na taarruz ettiğini ve savaşın sürdüğünü bilmiyordu.
 
Alagöz ve çevresinde hava oldukça sakindi.
 
RÜZGR KESİLİNCE dağın üzerine yoğun, yapışkan bir sis çöktü. Fırtınanın yardımıyla esas savunma
hattına çok yaklaşmış olan Yunan birlikleri sisten yararlanarak dağın eteğindeki bazı siperlere
girdiler. Yunan askerleri savaşı bir an önce sona erdirip evlerine dönebilmek için çok hırslı ve
kararlı dövüşüyorlardı.
 
Sakarya Savaşı 375
 
O beyaz karanlık içinde, yer yer, göğüs göğüse bir boğuşma başladı: Süngü, kasatura, dipçik, kürek,
el bombası, tabanca, yumruk, diş, tırnak... Bu kanlı kavgaya Yüzbaşı Zekeriya da katılmıştı. Bir
yandan avaz avaz bağırarak askerini coşturuyor, bir yandan da koca tabancasını ateşliyordu:
 
"Vurun katillere! Vurun ırz düşmanlarına! Vurun!"
 
BİRİNCİ KOLORDU Kurmay Başkanı Albay Gonatas durumu özetledi:
 
"1. Tümen fırtınadan yararlanarak dağın batı eteğini işgal etti. Geri kalan yerler düşman elinde.
Boğuşma sürüyor."
 
Fırtınaya ve bunca baskıya rağmen Türk direnişinin kınlamamış olması Kolordu Komutanı General
Kondulis'i tedirgin etti:
 
"Bu akşam bu işi mutlaka bitirmeye bakalım. Yarına kalırsa takviye alır, dağı daha da şiddetle
savunurlar. Burda saplanıp kalır, ileriye gidemeyiz. Bu dağ yüksekliğinden dolayı Türk savunmasının
içine egemen. Burayı alırsak cepheyi ezer ve yararız. Dağın bu gece mutlaka zaptedilmesini
istiyorum. Tümeni takviye edelim." 6
 
BU SIRADA Mangal Dağı'na yönelik Yunan taarruzu yorgunluk yüzünden hızını yitirmiş, sonunda
durmuştu. Henüz soluk almışlardı ki General Kondulis'in kesin emri geldi: Ara vermeden taarruza
devam!
 
Her yandan inlemeler, itirazlar ve yakınma homurtuları yükseldi.
 
Frangos Üçüncü Alayına ve emrine giren takviye birliklerine de taarruza hazır olmalarını bildirdi.
Yorgun birlikleri yeniden ateşe sürebilmek için askerlere bolca konyak dağıtıldı. Tümen bandosu ön
hatta yanaştırıldı.
 
Gece taarruzu, bandonun çaldığı Kral için bestelenmiş 'Kartalın Oğlu' marşı ile başlayacaktı.7
 
MUHAFIZ TABURU dağın doruğuna yerleşmişti. Savaşa katılmak için heyecanla emir bekliyor ve
gelişmeyi izliyordu. Gece aydınlatma fişekleri dolayısıyla kanlı bir donanma gecesine dönmüştü.
Gece yarısı 5. Tümen'in piyade komutanı Binbaşı Kadir Bey doruğa geldi: 
376 Şu Çılgın Türkler / Yunan Büyük Taarruzu
 
"Geri çekiliyoruz İsmail Hakkı. Çekilişi senin tabur koruyacak."
 
Yüzbaşı İsmail Hakkı itiraz etti:
 
"Nasıl olur binbaşım? Biz hazırlığımızı yaptık. Taburumun savaş gücü çok yüksektir. Düşmanın
tepesine inip.."
 
Binbaşının gözlerinin dolu dolu olduğunu görünce itiraz etmeyi kesti:
 
"Başüstüne!"
 
5. Tümen'in alayları güçlükle direnirken düşmanın sürekli takviye aldığını gören Selahattin Adil Bey,
tümenin ve topların elden çıkacağından korkarak, bağlantı kurulamadığı için Cephe Komutanlığından
izin istemeden, sorumluluğu üzerine alıp dağın boşaltılmasını emretmişti.8
 
Mangal Dağı gece yarısından sonra aşama aşama boşaltıldı. Şehitler gömüldü. Aralarında Denizlili
Deli Yüzbaşı Zekeriya da vardı.
 
24 Ağustos sabaha karşı Muhafız Taburu'nun subay ve erleri, dağı savaşmadan bıraktıkları için
ağlayarak geri çekildiler.9
 
BİR GÜN ÖNCE bütün gün hareketsiz kalarak Türkleri güzelce uyutan Yunan 7. Tümeni, gece
yarısından sonra, Beylik Köprü'nün iki kilometre güneyinde sessizce iki geçici köprü kurarak bir
alayını Sakarya'nın doğusuna geçirmişti. Türk gözetleme postalan bu geçişi geç fark etmişlerdi.
Tümenin başarılı komutanı Albay Platis, köprü başını genişletmeye çalışıyordu.
 
Bu tümenin karşısında Albay Kâzım Özalp ve Albay Deli Halit Bey'in grupları vardı.
 
Alarma geçtiler.
 
BU KÖTÜ HABER Cephe Karargâhını ayağa kaldırdı. Albay Asım Bey avaz avaz bağırıyordu:
 
"Bu nasıl iş? Adamlar köprü kuruyor, taburları, hayvanları, topları geçiriyor. Bizim gözetleme
postalan uyuyor. Olmaz böyle şey!"
 
Daha bu haberin yarattığı telaş geçmeden 5. Tümen'in de Man-al Dağı'nı bıraktığı öğrenildi.
 
Donup kaldılar.
 
Sakarya Savaşı 377
 
M. KEMAL PAŞA İsmet Paşa'nın yüzüne baktı: 
"Daha ilk adımda iki kanadımızdan birden darbe yemişiz."
 
"Öyle."
 
"Sakarya'yı aşan birliği durdururuz. Ama Mangal Dağı'nın elden gitmesi güneyde savunmamızı çok
kötü etkileyecek."
 
"Fırtınanın cepheyi allak bullak ettiği anlaşılıyor. Ama bu savaş mazeret kaldırmaz tabii. Soruşturma
açtırdım."
 
"Soruşturma bitene kadar tümen komutanını görevden çek. Bunu da bütün orduya duyur."
 
"Anladım. Başüstüne."
 
İsmet Paşa 5. Tümen Komutanı Yarbay Kenan Dalbaşar'ı o gün görevden aldı. Başkomutan da sert bir
genelgeyle Mangal Dağı'nın terk edilmesini kınadı. Başkomutan'ın Kenan Beyle Selahattin Adil
Bey'in idam edilmelerini istediği, İsmet Paşa'nın ricası üzerine affettiği söylendi ama cephe söylentisi
olarak kaldı, doğrulanmadı.
 
MANGAL DAĞI'nı kaybetmenin acısı 2. Grubun içine çökmüştü. Dağı geri alabilmek için öğleye
doğru taarruz ettiler ama sonuç alamadılar. Dağı işgal eden Yunan 1. Tümeni'nin savunma düzenini
aşamadılar.
 
Fevzi Paşa 2. Grup Karargâhına öfkeyle geldi. Grup Komutanı Albay Selahattin Adil ve karargâh
subaylarına ilk sözü, "Hata ettiniz." oldu, "..Mangal Dağı güney kanadımızın kilidiydi. Orayı ne
pahasına olursa olsun korumalıydınız. Artık çok dikkatli ve sakin olun, iyi dövüşerek bu hatayı
unutturun."
 
O kesimi yeniden düzenledi. 2. Grubu biraz daha doğuya kaydırdı. İkinci önemli mevzi olan Türbe
Tepe'nin savunulmasını Yusuf İzzet Paşa'nın 3. Grubuna verdi.
 
DE HAWILLAND-9 ya da İsmet uçağı, uzaktan yansıyan top sesleri arasında, ufukta görününce
havaalanında görevli olan herkes pist başına koştu.
 
Uçak kanatlarını sallayarak bir tur atıp alanı ve Malıköy istasyonunu selamladı. Sonra süzüldü,
yumuşakça indi, ilerleyip durdu. Ve-cihi ile Hamdi sevinç gösterileri arasında uçaktan atladılar.
 
378 Şu Çılgın Türkler / Yunan Büyük Taarruzu
 
Alıcı gözle bakan Abdullah Usta uçağı beğendi, diz çöküp uçağın tekerleğini öptü, sonra kollarını
açıp Vecihi ile Hamdi'yi kucakladı.
 
Günün tek iyi olayı bu yeni uçağın gelmesiydi.
 BUGÜN KUZEYDE, Beylik Köprü kesiminde Kâzım Özalp ve Deli Halit Bey birlikleri Yunan 7.
Tümeni'ni makasa alıp hırpaladılar ama karşı kıyıya atmayı başaramadılar. Tümen küçücük bir arazi
parçasına yapışıp direndi. Bu acar tümeni nehrin ötesine atmak şarttı. Polatlı'yı ele geçirirse, Türk
cephesinin sağ kanadını kavramış olmakla kalmaz, ikmal düzenini de alt üst ederdi. 7. Tümen nehrin
ötesine atılamadığı gibi beş Türk tümenini de karşısında tutmayı başarmıştı.
 
Güneyde Yunan kolordularının bütün taarruzları püskürtüldü.
 
Subayları ve arkadaşları yaralanan ya da şehit olan askerlerin bütün hücrelerine öfke doluyordu.
 
Yunan İkinci Kolordusu ordu emrine uyarak savunmaya geçmiş, bütün gün siper kazmıştı. Bu durum
sol kanada inen 1. Gruba zaman kazandırdı. Tümenler rahatça yerleştiler. En sol uçta, kuşatmaya
karşı son savunma gücü olarak 2. ve 3. Süvari Tümenleri yer aldı.
 
Yunan İkinci Kolordusu'nun ileri sürdüğü keşif kolları, hava gözlem subayını ve ordu komutanını
korkutan kuvvetin, koyun sürüleri olduğunu saptadı. Bu skandal General Andreas'ı çıldırttı.
'Yeteneksizliklerini herkesin bildiği havacılar' yüzünden koca bir gün kaybedilmişti.10
 
General Papulas gerçeği öğrenince, ertesi sabah üç kolordunun birden şiddetle taarruza geçmesini
emretti.
 
ÜÇÜNCÜ GÜN (25 Ağustos) savaş gece yarısı başladı, gittikçe yayılarak bütün cepheyi sardı, gün
boyu sürdü. İki yerde, Türbe Tepe ve güney kanadın doğu ucunda çok şiddetli oldu.
 
Yarma yönündeki ilk büyük doğal engel Türbe Tepe'ydi. Onu düşürürlerse Türk cephesinin 10 km.
içine girmiş olacaklar, böylece yarma çok kolaylaşacaktı. General Kondulis sabahı beklemedi, savaşı
gece yarısı başlattı. Tüm toplar Türbe Tepeyi dövmeye başladı. İki saat süren bombardımandan sonra
bir tümenini taarruza kaldırdı. Türkler iki saat top ateşi altında kalmamış gibi şevkle silah başı ettiler
 
Sakarya Savaşı 379
 
ve tepeyi ölümüne savunmaya başladılar. Muhabir Nikolopulos kolordu gözetleme yerinden bu savaşı
izliyordu. Defterine şöyle yazacaktı: "Bu tepelerde sinirleri gerçekten çelik gibi Türkler var!'1Oa
General Kondulis ikinci bir tümeni daha saldırttı. Savaş aydınlatma fişeklerinin beyaz ışıkları
altında, sabaha kadar karşılıklı süngü ve bomba hücumları ve boğuşmakla sürdü.
 
Sayı üstünlüğü Türbe Tepe'nin sabah terk edilmesine yol açtı.
 
Cephenin yarılması olasılığı belirmişti.
 
Yunan tümenlerinden biri bu boşluğa doğru büyük bir hevesle ilerlemeye başladı. 3. Kafkas Tümeni
bu fırsatçı tümene öfkeyle çullandı. Ardarda yaptığı süngü hücumlanyla tümeni durdurdu. Cephenin
yarılmasını engelledi. Çok kayıp vermiş, 7. Alay'ının bölüklerinde er mevcudu 90'dan 40'a
düşmüştü.1013 Yarma ümidine kapılıp ilerleyen Yunan tümeni de savaş alanında sayılamayacak
kadar çok ölü bırakıp çekilmişti. 
İsmet Paşa Türbe Tepe'nin geri alınmasını istiyordu. Emir, 2. ve 3. Grup Komutanları tepeyi geri
almak için hazırlanırlarken geldi. Taarruz planı yapıldı: 57. Tümen taarruz edecek, 7. Tümen ve 3.
Kafkas Tümeni de bu taarruzu destekleyeceklerdi.
 
57. Tümen'den 37. Alay'ın Komutanı Binbaşı Osman Bey alay sancağını açtırdı. Sancağın açılması
büyük olaydı. Alayı heyecan sardı.
 
İlk taarruz edecek tabur mermi ve şarapnel sağanağı altında, koşarak, yata kalka, Yunan mevzilerine
süngü hücumu mesafesine kadar yaklaştı, yere yapıştı. Az sonra, "Hücuuum!" komutları ve yakıcı
boru sesleriyle birlikte, süngü hücumu için ayağa kalktı. 300 kişiydiler. Süngüleri ilerde, savaş
çığlığı atarak ölüm kusan silahlara karşı koşmaya başladılar: "Allah Allah Allah Allah Allah
Allah..."
 
Vatanının bir kel tepesi için ölüme koşan bu 300 subay ve eri izleyen öteki tabur ve alaylarla yakın
tepelerdeki komşu birliklerin subay ve askerlerinin yürekleri kabardı, taburla birlikte onlar da "Allah
Allah" diye savaş çığlığı atmaya, tekbir getirmeye başladılar.
 
On bin askerin canından kopan bu dayanışma haykırışı, savaş alanını gerçekten titretti. Bu müthiş
uğultu içinde sırası gelen taburlar da birbirlerinin ardı sıra hücuma kalktılar.
 
İki Yunan tümeni büyük kayıp vererek geri çekildi. Türbe Tepe saat 18.30'da yeniden
Türklerindi.1Oc
 
380 Şu Çılgın Türkler / Yunan Büyük Taarruzu
 
SOL KANADIN doğu kesiminde de bir başka çok kanlı savaş vardı bugün.
 
1. Grup, hareketsiz görünen Yunan İkinci Kolordusu'na taarruz için saat 13.00'te ilerlemeye başladı.
Bu sırada General Andreas da taarruz etmek için iki tümenini Mangal Dağı'nın doğusuna
yanaştırıyordu.
 
Otuz bin savaşçı karşı karşıya geldi. Kızılca kıyamet koptu.
 
General Andreas ve Albay İzzettin Çalışlar'ın kuvvetleri, bugünden başlayarak günler ve gecelerce
çılgınca boğuşacak, biri kuşatmak, öteki bunu engellemek için dövüşecekti.
 
Tepeler oluk gibi kan akıtılarak durmaksızın el değiştirirken, güneyde eğlenceli şeyler oluyordu.
Süvari Grubu'nun Yunan cephesi gerisine sürdüğü kollar, bugün Yunan İkinci Kolordusu'nu besleyen
bir ulaştırma kolunu vurmuş, birçok ganimet ele geçirmişlerdi. Ganimetler arasında Yunan ailelerinin
orduya hediye olarak yolladığı pek çok çikolata da vardı.
 
Birçok asker çikolatayı tanıdı. Bazıları ölçüyü kaçırıp çikolata sarhoşu oldular.
 
6. TÜMEN'e bağlı üç akıncı kolu hava kararır kararmaz yola çıktı. İlki Uşak'ın batısındaki büyükdemiryolu köprüsünü yıkacak, ikincisi Banaz-İslamköy arasındaki demiryolu köprülerini ve telgraf
hatlarını bozacak, üçüncüsü bir ara ikmal noktası olan Banaz istasyonunu basıp yakacaktı.
 
Yunanlıların, işgalleri altındaki bölgede bulunan bütün istasyonları, köprüleri, demiryollarını, telgraf
hatlarını korumaları mümkün değildi. Bunu sağlamak için on binlerce asker isterdi. Ancak önemli
yerleri korumaktaydılar. Bunu bilen akıncılar her fırsatta korumasız ya da zayıf korunan
demiryollarını bozuyor, köprüleri atıyor, telgraf hatlarını kesiyor, Yunanlıları çılgına çeviriyorlardı.
 
Ama bu defaki hedefler önemliydi, ciddi olarak korunuyorlardı.
 
İşgal sınırına yaklaşınca helalleşip birbirlerinden ayrıldılar. Gece yürüyüp gündüz saklanarak
hedeflerine yaklaşacaklardı.
 
Sakarya Savaşı 381
 
ALBAY PALLİS kolordulardan gelen gece raporlarını bulunanların duyması için yüksek sesle okudu.
 
Raporlar üç kolordunun da kayıplarının ağır olduğunu belirtiyordu. Buna rağmen ne yarma
gerçekleştirilebilmiş, ne kuşatma ba-şarılabilmişti. Üstelik Türbe Tepe de elden çıkmıştı. Birinci
Kolordu Komutanı General Kondulis uğradığı ağır kayıp dolayısıyla ertesi günkü taarruzun
ertelenmesini öneriyordu.11 İkinci Kolordu savaşarak doğuya doğru kaymayı sürdürmüş ama her
aşamada dirençle karşılaşmıştı.
 
Türk süvarileri ikmal kollarını vurmayı sürdürüyordu. Bugün, biri cephane taşıyan iki deve ikmal
kolunu daha vurdular.lla
 
Albay Bernardos ertesi gün birliklerin dinlendirilmesini önerince, Papulas çok kızdı, "Hayır." diye
bağırdı, "..taarruz edeceğiz. Durmadan taarruz edeceğiz. Durursak daha çok eririz."
 
Üç kolordunun ertesi gün de kayba bakmaksızın şiddetle taarruz etmelerini emretti.
 
SAVAŞIN DÖRDÜNCÜ GÜNÜ olan 26 Ağustos hakkındaki Türk cephe emri 1. Gruba sabaha karşı
geldi.
 
Cephe Komutanı, 1. Grubun ordu sol kanadını kesinlikle korumasını ve gerekirse grup emrindeki iki
süvari tümeninin feda edilerek kuşatmanın engellenmesini istiyordu.12
 
Faruk 1. Grubun sol açığında bekleyen bu iki tümeni bir gün önce görmüştü. Kısa boylu Anadolu
atları üzerinde, ne kadar yoksul ve ne kadar yiğittiler. Yüreği yandı ama karara da saygı duydu. Böyle
bir kararı ancak yaptığına güvenen ve tarihten korkmayan büyük askerler verebilirdi. Düşmanla
aradaki sayısal fark, komutanların ve askerlerin fedakârlığı ve ustalığı ile kapatılabiliyordu. Cephe
Komutanlığı ordunun selameti için gözü gibi koruduğu bu iki süvari tümenini feda etmeyi göze
almıştı.
 
Yüzbaşı Asım, "Bugün piyadeler yine aslan gibi dövüşürler, merak etme, bu acı çözüme gerekkalmaz" dedi.
 
Sonra da karıncalanan gözlerini, yaşarmasınlar diye yumruğuy-la ovuşturdu.
 
382 Şu Çılgın Türkler / Yunan Büyük Taarruzu
 
YUNAN ORDUSU bütün cephede büyük bir hırs ve hınçla taarruza geçmişti. Savaş bu yüzden bazı
yerlerde çok çabuk boğazlaşma halini aldı. İşi bitirmek isteyen Yunanlı komutanlar birliklerini ardar-
da saldırtıyorlardı.
 
Sakarya ile Ankara Çayı'nın kesiştiği yerden Mangal Dağı'nın doğusuna kadar uzanan 70 kilometrelik
cephe ateş içinde kaldı. Cephe taarruz ve karşı taarruzlarla ileri geri dalgalanıyor, mevziler el
değiştiriyor, arazi yüzlerce topun kesintisiz ateşi altında yeni biçimler alıyordu.
 
Andreas'ın kolordusu kuşatma ümidiyle doğuya doğru açılmayı sürdürdüğü için cephenin boyu bugün
80 kilometreyi aşacaktı.
 
Özellikle güney kanadın her noktasında Yunan baskısı gittikçe artmaktaydı. Bazı yerlerde mevziler
çöküyor ama yerinden sökülen hiçbir birlik dağılmıyor, kaçmıyor, biraz geride yerleşip yeniden
direnişe geçiyordu. İki yanındaki birliklerse çekilmiyor, mevzilerini koruyarak savaşı
sürdürüyorlardı. Bu kesintisiz, yekpare direnme Yunanlıları şaşırtmakta ve eritmekteydi.
 
Cephe Komutanlığı duruma göre gerektikçe bir gruptan öbürüne tabur, batarya, alay ya da tümen
kaydırarak, ara emirlerle cepheyi sürekli düzenleyerek düşmanla dengeyi sağlıyordu.
 
Hızlı bir satranç oynanmaktaydı.
 
İSMET UÇAĞI bugün keşif yapmakla kalmadı, Yunan birliklerini bombaladı, bombalar bitince
makineli tüfek ateşine de tuttu.
 
Subaylar ve erler, gözetleme yerlerinden ve siperlerden, Türk işaretli bu yeni uçağın Yunan
birliklerinin üzerine dalıp dalıp ateş açmasını büyük bir keyifle izliyorlardı. Uçakların eskiliği
yüzünden bu tür gösterilere hasret kalmışlardı.
 
Düşmanın daha güçlü olması yarı çıplak Türk askerlerinin moralini bozmuyordu ama Yunan
askerlerinin kıyafetini, postallarını kıskandıkları kesindi. Ama en kıskançlar sıhhiyecilerdi. Gözleri
Yunan sıhhiyecilerinin kullandığı alüminyumdan yapılma hafif İngiliz sedyelerindeydi. Kendilerininki
kaba ağaçtan çatılmış kurşun gibi ağır sedyelerdi. Bir Yunan mevziine girilirse sıhhiyeciler, iki şeyin
peşine düşüyorlardı: Hafif sedye ve kinin.
 
Sakarya Savaşı 383
 
KOMİSYON ODASI bugün çok kalabalıktı. Milletvekilleri Hüs-rev Bey'i dinledikten sonra
namazgahta binlerce kişiyle birlikte kılınacak cuma namazına katılacak, sonra da cepheden gelecek
ilk yaralı kafilesini karşılayacaklardı. Hüsrev Gerede Başkomutanlıktan gelen bilgiyi yorumlayarakaktardı:
 
"Güney kanadımızda, Yıldız Tepe'den doğuya doğru sırayla 4., 3. ve 2. Gruplar kendilerinden en az
iki kat güçlü düşmanla çarpışıyor ve mevzilerini koruyorlar. Sol kanadımızda düşman iyice açılarak
cepheyi Mangal Dağı'ndan doğuya doğru hayli uzattı, Güzelcekale'ye yaklaştı. En solda bulunan 1.
Grup da, kuşatmayı önlemek için durmadan doğuya kuvvet kaydırıyor ve düşmana geçit vermiyor.
Askerimiz az olduğu için cephenin uzaması tabii bizim savunma yoğunluğumuzu ve cephemizin
derinliğini azaltıyor."
 
"Yani Hüsrev Bey, durum tehlikeli mi?"
 
"Kuşatmayı durduramazsak tehlikeli."
 
"Ne kadar tehlikeli?"
 
"Çok."
 
"Öf be! Bir gün olsun yüzümüzü güldürecek bir şey söyleyemez misin yahu?"
 
Ankara, Namazgah, 26 Ağustos 1921
 
384 Şu Çılgın Türkler / Yunan Büyük Taarruzu
 
ANKARA'nın namazgahı bugünkü Etnografya Müzesi ve Türkocağı'mn bulunduğu geniş ve yüksek
düzlükteydi. Ankaralılar sabahtan ağır ağır namazgahta toplanmaya, çimenlere oturup sessizlik içinde
namaz vaktini beklemeye başladılar. Namaz vakti yaklaştıkça kalabalık artıyordu. Namazgah öğle
olmadan on bine yakın Ankaralı ile doldu. Denilebilir ki zafer için dua etmek üzere sivil-asker,
köylü-kentli, kalpaklı-sarıklı, zengin-fakir, yürüyebilen herkes gelmişti.
 
Balıkesir Milletvekilli Abdülgafur Efendi cüppesinin eteklerini toplayarak konuşma taşının üzerine
çıktı. Çok etkili bir konuşma yaptı. Konuştukça insan denizi heyecanla dalgalanıyordu.
 
Yüce Allah'tan zafer dileyince deniz kabarıp köpürdü. Binlerce göğüsten kopan amin çığlıkları
Ankara'nın tozlu göğünü doldurdu.
 
SÜVARİ GRUBU Komutanı Albay Fahrettin Altay, keşif raporlarına bakarak Yunan cephesinin
gerisindeki Uzunbey Köyü'ne baskın vermeyi kararlaştırdı. Oranın önemli bir ikmal merkezi olduğu
anlaşılmıştı. Yunan Ordu Komutanı ve karargâhı da hâlâ Uzunbey'deydi ama Süvari Grubu'nun
bundan haberi yoktu.
 
Kurmay Başkanı Binbaşı Baki Vandemir, "Bu baskına biz de katılalım komutanım, değişiklik olur"
dedi.
 
Bu öneri Fahrettin Bey'i keyiflendirdi:
 "İyi dedin. Hazırlığa giriş. Gece baskını yaparız. Telsiz ve ağırlıklar burada kalsın."
 
Binbaşı Baki Bey topuklarını neşeyle birbirine vurarak selam verdi:
 
"Başüstüne kumandanım!"
 
TUNUS'un Kairouan şehrinde, büyük camideki cuma namazından çıkan Bouhdiba Efendi hızla evine
yollandı.
 
Koynundan İllustration dergisini çıkarıp sedirin üzerine koydu. Arkadaşının sözünü ettiği bu dergiyi
bulmak için çok dolaştığından camiye geç kalmış, hutbenin ancak sonuna yetişebilmişti. Hutbenin
sonunda Tunus Beyi, İslam Halifesi ve M, Kemal Paşa için dua edilmişti. Türklerin emperyalizme
karşı silaha sarılmalarından beri ilk iki
 
Sakarya Savaşı 385
 
isme, Fransız sömürgesi Tunus'ta, M. Kemal Paşa'nın ismi de eklenmişti. Tüm Magrip'te halk ozanları
M. Kemal için heyecanlı türküler yakıyorlardı.
 
Dergiyi karıştırıp aradığı sayfayı buldu. M. Kemal Paşa'nın çok güzel bir resmi vardı. Resmi özenle
kesti, odanın baş duvarında asılı küçük halıya iğneledi. Sevgiyle baktı.12a
 
Ortadoğu'da, Asya'da, Afrika'da emperyalizmin kölesi, tutsağı, ucuz işçisi ve pazarı olan birçok
mazlum millet bulunuyordu. Bu zavallı milletler ya içten çökertilerek, ya aldatılarak, ya
uyuşturularak, ya işgal edilerek emperyalizmin eline düşmüşlerdi. Sömürülüp durmaktaydılar.
 
Emperyalizmin ne olduğunu yavaş yavaş anlıyor ve uyanıyorlardı. Ama hiçbiri bu çok kollu
ejderhadan kurtulabilecek kadar azimli ve güçlü değildi. Bu yüzden Türklerin verdiği Kurtuluş
Savaşı'nı imrenerek, heyecan ve dikkatle izliyor, Bouhdiba Efendi gibi onlar da bu savaşın serdarı M.
Kemal Paşa'ya büyük hayranlık ve saygı duyuyorlardı.
 
Mustafa Kemal Paşa, yalnız Tunus'ta değil, kaç zamandır bütün mazlum ülkelerde, kurtuluş özlemini
temsil ediyor, 'Asya ırklarının kurtarıcısı! 'İslamın kahramanı! 'Doğunun kahramanı! 'Milliyetçiliğin
babası! 'İslam dünyasının en iyi evladı! 'Çağın en büyük adamı' gibi adlarla anılıyordu. Bütün
Müslümanların ve sömürgelerin ortak kahramanıydı.
 
İslam tarihinde yüzyıllardır bu kadar evrensel olmuş hiç kimse yoktu.
 
Bu mazlum milletler Milli Mücadele'yi başından beri izledikleri için Yunan ordusunun arkasında
duran gücün İngiltere olduğunu iyi bilmekte, bu sebeple Anadolu'nun kalbindeki bu savaşın sonunu
kaygı ve ümitle beklemekte, serdar M. Kemal Paşa ile ordusunun başarısı için dua etmekteydiler.12b
 
BAKANLAR, milletvekilleri, yöneticiler, hastane görevlileri ve halk, istasyonu hıncahınç
doldurmuştu. Önce iniltiye benzer bir düdük sesi duyuldu. Sonra yaralı getiren çok vagonlu ilk katar
istasyona ağır ağır, oflayarak girdi. 
386 Şu Çılgın Türkler / Yunan Büyük Taarruzu
 
Yaralılarımız
 
Yük ve yolcu vagonlarından zorlukla yürüyebilen yüzlerce yaralı subay ve er indi. Sargıları kirli ya
da kanlıydı. Elbiseleri de öyle. Erlerin çoğunun ayağı çıplaktı. Yüzler sapsarı ya da bembeyazdı.
 
İstasyonu kan ve ter kokusu kapladı.
 
Karşılayıcılar bu kadar çok yaralıyı, hele bu kadar çok yaralı subayı ilk kez görüyorlardı. Onlar da
kurşun yemiş gibi oldular. En çok sarsılan da Sağlık Bakanı Dr. Refik Saydam'dı. Bu kadar yaralıyla
nasıl başa çıkılacaktı?
 
Erkek hastabakıcılar ve cephe gerisinde çalıştırılan sakat erler ağır yaralılarla dolu vagonlara
girdiler. Yaralıların sedyeleri yük vagonlarına yan yana dizilmişti.
 
Sedyeleri indirmeye başladılar.
 
Ağır yaralılardan üçünün 4 saat süren yolculuk sırasında öldüğü anlaşıldı. Bazılarının cephe
hastanelerinde bacağı, ayağı, kolu ya da eli kesilmişti. Çoğunun ameliyatı tazeydi. Ağrısı olan
subaylar dişlerini sıkıyor ve susuyorlardı. Ama anne şefkati arayan genç erlerin kimi inliyor, kimi
ağlıyordu. Cephede de, cephe gerisinde de, binlerce yaralıya yetişecek kadar ağrı dindirici yoktu.
 
Sakarya Savaşı 387
 
Ağır yaralılar Kızılay'ın ambulanslarına ve arabalara yerleştirilip hastaneye yollandı. Yürüyebilen
gaziler ve destek veren karşılayıcılar, birbirlerini teselli ederek hastaneye gitmek üzere yavaş yavaş
yürümeye koyuldular.120
 
A. Muhtar Mollaoğlu koluna girdiği yaralı bir binbaşıya, "Bu acıların birçok sorumlusu var.." dedi,
"..bunların başında İngilizler geliyor. Ülkeleri, içindeki insanları hiç düşünmeden biftek gibi kesip
parçalıyor, tepki gelince de şaşırıyorlar."
 
LLOYD GEORGE'un sekreteri ve sevgilisi Miss Stevenson'un güncesinden:
 
"L. George Yunanlıların Türkler karşısında ilerlemeleriyle çok ilgileniyor... Siyasal ününün
Anadolu'daki olaylara çok bağlı bulunduğunu söylüyor... 'Yunanlılar Sevr Antlaşması'nı
koruyabilirlerse, Türk • egemenliği sona erecek, İngiltere ile dost yeni bir Yunan İmparatorluğu
kurulacak ve Doğudaki bütün çıkarlarımıza yardım edecektir' diyor. Bu konuda çok haklı olduğuna
inanıyor, bunun için her çeşit kumarı oynamaya hazır"12d
 
SAATLER GEÇTİKÇE Türk ordusu, sayıca eksik olmanın yarattığı sorunları iyice yaşamaya
başlamış, tümenlerin, grupların ve Cephe Komutanlığının bütün ihtiyatları, bugün zorunlu olarak zayıf
noktalara ve açılan gediklere sürülmüştü. 
Ağır baskı gece 2. Grup cephesinde yer yer çökmelere yol açtı. Birlikler gerideki hatlara alındılar.
İki yandaki gruplardan Cephe Karargâhına telaşlı haberler yansımaya başlayınca, Cephe Komutanlığı
22.45'te sert bir emirle duruma müdahale etti:
 
"Tümenler, son erleri ölünceye kadar mevzilerini kesin olarak savunacaklardır." 13
 
Direniş yeniden sertleşti.
 
Yunan taarruzu gece yarısından sonra yavaşladı ve on altı saat süren vahşi savaş durdu.
 
Çok kayıp veren iki taraf da yaralarını sarmaya koyuldu. Yorgunluktan kimse konuşmuyor, yemeğini
yiyen toprağa düşüp uyuyordu.
 
388 Şu Çılgın Türkler / Yunan Büyük Taarruzu
 
Bugün Yunan İkinci Kolordusu da, kuşatmayı başarmak için yine doğuya doğru kaymayı sürdürmüş
ama karşısında daima 1. Gruptan inatçı bir birlik bulmuş, Türk cephesinin arkasına dolanamamıştı.
 
23. Tümen bu kesimdeydi. 68. Alayı cephede savaşıyordu. Bu alayın bir takımında saka eri olan
Antalyalı Kel Zeynel, ön hat siperlerini geriye bağlayan sıçan yollarından iki büklüm geçerek
takımının siperlerine geldi. Bunlar aceleyle kazılmış yarım siperlerdi. Çömeldi. Siperlerin hemen
üzerinden makineli tüfek fişekleri vızıldayarak geçmekteydi. Taze su getirmişti. Bağırdı:
 
"Su geldi!"
 
Sıcağın ve savaşın bunalttığı askerler sevindiler:
 
"Yaşa be Kel!"
 
Kel Zeynel takımın neşe kaynağıydı. Ast-üst ilişkisini iyi kavrayamadığından komutanlarla da lafını
sakınmaksızın konuşuyordu. Takılmak için kendisine "Yunanlıları yener miyiz, ne dersin?" diye soran
Takım Komutanına yan yan bakmış, sonra da şöyle diyerek zavallı teğmeni şaka yaptığına pişman
etmişti:
 
"Bunu sen bilemiyorsun da ben mi bileceğim? Öyleyse yazık senin yıldızına, tabancana, çizmene!"
 
İki büyük tulum yüklü eşeği ile durmadan gidiyor, geliyor, takımı susuz bırakmıyordu. Ölmekten
değil, takımından birinin vurulup ölmesinden ödü kopuyordu. Pek yufka yürekliydi. İlk günü patır
patır yaralanıp düşenleri görünce ağlayarak, "Amanın ağalar.." diye yalvarmıştı, "..kurban olayım
artık kendinizi koruyun, vurulup da beni üzmeyin."
 
Bir Yunanlı vurulunca da dertleniyordu:
 
"Tüüüü gitti yine bir çocuk..." 
1. Grup birlikleri, bütün gün düşmanın korkunç ateş gücü altında eğildi, büküldü, eridi, ezildi, yer yer
çöktü, geriledi ama savunma azmini koruyarak düşmana yol vermedi. Süvari tümenlerinin feda
edilmesine de gerek kalmadı.
 
Savaş bu kesimde de gece yarısına doğru sona erdi.
 
İki gündür uyumamışlar, bütün gün aç dövüşmüşlerdi. Yemek savaş durulunca verilebildi. Yemeğini
yiyen ve silahını temizleyen asker başını sıcaklığı daha gitmemiş toprağa koyar koymaz sızdı.
 
Toprağa barut kokusu sinmişti.
 
Sakarya Savaşı 389
 
SÜVARİ GRUBU gece yarısı yola çıktı. Yayla akşamlarına özgü tatlı bir serinlik içinde Uzunbey e
doğru ilerlediler.
 
Yola neşeyle çıkmış olan Albay Fahrettin Bey kısa bir zaman sonra suskunlaştı. Zor duyulur bir sesle,
"Baki.." dedi, "..ben iyi değilim. Ateşim var. Atın üstünde zor duruyorum."
 
Binbaşı Baki Bey üzüntüyle geriye seslendi:
 
"Doktor bey!"
 
"Burdayım."
 
Doktor atını mahmuzlayıp komutanın yanına yaklaştı. Yüzünün ter içinde olduğunu görünce,
"Duralım!" diye seslendi.
 
Durdular.
 
Doktor komutanı bir mum feneri ışığında muayene etti. Ateşi 39'du. Sıtma krizi başlamıştı. İğne yaptı.
Seyis hemen yere bir battaniye serdi. Bir battaniyeyi de yastık gibi dürüp başucuna koydu. Fahrettin
Bey 14. Tümen Komutanı Suphi Kula'ya, dişleri birbirine vurarak, "Komutayı sen al.." dedi, "..Baki
de seninle gelsin, yardımcı olur. Geç kalmayın, hareket edin. Yoksa baskın baskın olmaktan çıkacak.
Haydi."
 
"Emredersiniz."
 
Az sonra komutlar yükseldi ve grup hareket etti. Komutanla birlikte doktor, Emir Subayı Teğmen
Fevzi, Seyis Köse ve süvari müfrezesi kalmıştı. Fahrettin Bey titriyordu:
 
"Bu sıtma ne dehşetli hastalıkmış be."
 
Baş ucuna çömelmiş olan Köse, "Öyledir komutanım.." dedi, "..Anadolu'da pehlivan çok. Amabaşpehlivan bu sıtmadır. Ondan sonra yoksulluk gelir. Sonra mütegallibe. Sonra mültezim. Sonra
eşkıya. Sonra..."
 
Doktor, "Komutanı rahat bırak" diye terslendi. Köse doktora dargın dargın baktı:
 
"Sordu, anlatıyordum. Sağ ol."
 
Biraz geri gitti, gözlerini komutana dikip sustu.
 
GRUP KOMUTANLARINDAN gelen telaşlı raporlar Cephe kurmaylarının moralini bozdu. Durumun
kritik olduğu anlaşılıyordu. Cephe derinliği bazı yerlerde tehlikeli derecede incelmişti. İkmal
 
390 Şu Çılgın Türkler / Yunan Büyük Taarruzu
 
örgütü de bugün savaşın hızına ve tüketimine ayak uyduramamış, bu yüzden topçular mühimmat
sıkıntısı çekmişlerdi. Subay ve er kaybı ürkütücü boyuttaydı. Mesela 15. Tümenin 38. Alayı'nın 20
subay bulunması gereken 1. Taburu'nda subay sayısı 6'ya düşmüştü.14 Çavuşlar takım komutanlığı,
teğmenler bölük komutanlığı görevlerini üstlenmişlerdi. Taburun mevcudu bir bölük kadar kalmıştı.
 
İsmet Paşa gece Başkomutan'a geldi:
 
"Sol kanatta direnmemiz güçleşti. Halit Bey'in Grubunu (12. Grup) Sakarya boyundan çekip sol
kanada alıyorum ama toparlanıp yetişmesi bir gün alır. Süvari Grubu'nu da sol kanada çekecektim,
fakat o da baskın için güneye inmiş. Sol kanada yetişemez. Bu yüzden yarın çok kritik. Orduyu daha
gerideki sağlam bir hatta almamız gerekebilir. Güneydeki durumu yakından bilen Fevzi Paşa'dan
görüşünü bildirmesini istedim, cevabı daha gelmedi, bekliyoruz."
 
Geri çekilme olasılığı düşünülerek Genelkurmayca Sakarya'dan Ankara'ya kadarki mesafe içinde üç
doğal savunma hattı belirlenmişti. Ordu gerekirse bu hatlardan yararlanarak kademe kademe
Ankara'ya doğru geri çekilebilirdi. Sakarya'dan sonraki ilk savunma hattı Zir-Malıköy-Haymana
hattıydı.14a
 
Gecikmenin yaratacağı sorunlar Kâzım İnanç Paşa'yı çok kaygılandırdı. Çekilme söz konusu olacaksa
hükümeti ve Meclis'i bir an önce Ankara'dan daha doğuya taşımak gerekebilirdi. Üzüntüden çat-
laşmış bir sesle, 'hükümetin taşınmaya hazırlıklı olmasını sağlamak için Refet Paşanın uyarılmasını'
önerdi.
 
Odaya sessizlik çöktü.
 
Çekilmeyle ilgili en acı ve ivedi sorun buydu.
 
Başkomutan haritayı bir daha inceledi, Gruplardan gelen son raporları bir daha okudu. Durumu bir
daha tarttı. Ordu tutunabilirdi ama bir o kadar da cephenin yarılması olasılığı vardı. Ankara
yönetiminin güvenliği için en kötü olasılığı dikkate almayı doğru buldu.
 Refet Bele'ye ve Meclis İkinci Başkanı Adnan Adıvar'a gizli bir telgraf yollayarak hükümet ve
Meclis'in Kayseri'ye taşınmasını iste-
 
UZUNBEY'de bulunan Yunan karargâhında da hava gergindi. Papulas zayiat çizelgesini öfkeyle
masanın ortasına fırlattı. Onca kay-
 
Sakarya Savaşı 391
 
ba rağmen merkezde ve güney uçta ancak birkaç kilometre ilerleye-bilmişlerdi. Sesi iyice
boğuklaşmıştı:
 
"Aldığımız sonuç uğradığımız kayba göre hiç değerinde. Adım adım geri çekilerek canımıza
okuyorlar. Erimemek için tek çaremiz var, düşmanı bir an önce yenmek."
 
Yalnız İkinci Kolordu'dan 5. Tümenin bugünkü kaybı 1.300 subay ve erdi.15a Uzunbey'deki yeni ordu
hastanesi bile yaralılarla dolmuştu. Demiryolu Biçer istasyonuna kadar onarıldığı için kuzeydeki 7.
Tümen'in yiyecek ve cephane sorunu yoktu. Demiryoluyla oldukça rahat ikmal ediliyordu. Ama Türk
süvarilerinin ve asker kaçaklarının ikmal akışını bozmaları, ayrıca kamyonların arızalanması
yüzünden güney kanattaki birlikler için ekmek ve benzin sorunu başlamıştı.1513
 
Bu sorunları ancak zafer sona erdirebilirdi. Papulas masaya yumruğunu indirdi:
 
"Taarruza devammmm!"
 
YUNAN BİRİNCİ KOLORDUSU'nun yorgun askerleri daha yeni yemek yemiş, uyumaya
hazırlanıyorlardı. Fakat General Kon-dulis Papulas'tan daha telaşçıydı. Kolordusunu gece yarısından
biraz sonra 3. Grubun mevzilerine taarruza kaldırdı.
 
Yüzden fazla topun sesi geceyi parçaladı. Aydınlatma fişekleri bütün bölgeyi ışığa boğdu.
 
3. Grubun yorgun tümenleri de yeni uykuya dalmışlardı. Yalnız nöbetçiler uyanıktı. Boru sesleri,
patlamalar, komutlar, bağırtılar arasında uyandılar. Mermiler dört bir yanda havaya toprak sütunlar
kaldırıyor, yer kaynayan bir suyun yüzü gibi fokurduyordu.
 
Savaşın beşinci günü yine çok zorlu ve kanlı biçimde başlamıştı: 27 Ağustos.
 
FEVZİ PAŞA 3. ve 2. Grupların durumunu inceleyip gerekli emirleri verdikten sonra telefonla 1.
Grup Komutanı Albay İzzettin Bey'i aradı:
 
"..Raporunu okudum. Bugün başarıyla savaştığın halde, yalnız düşman baskısından söz ediyorsun."
15c
 
392 Şu Çılgın Türkler / Yunan Büyük Taarruzu
 
İzzettin Bey, "Evet efendim.." dedi, "..çünkü bu kanatta durum kritik. Cephe Komutanlığının dikkatinisürekli sol kanat üzerinde tutmak istiyorum."
 
"2. ve 3. Grupların raporları da seninki gibi olunca, komutanlık endişeye düştü. Ben cepheyi içinden
görüyorum. Bütün kesimleri dolaştım. Askerin maneviyatı sağlam. İkmal iyi. Mevzilerimiz fena değil.
Seni takviye için bir tümen geliyor. Sabah emrine girecek. Metanet ve sükûnetle savaşı sürdürün."
 
"Başüstüne."
 
Fevzi Paşa bu konuşmadan sonra, Alagöz'ü arayarak, bu kesimde durumun ordunun geri çekilmesini
gerektirecek kadar tehlikeli olmadığını bildirdi. Gerektikçe kısa geri çekilişlerle savunmaya devam
edilmesi uygun olurdu.16
 
Bunun üzerine Başkomutan kesin karar için 3. ve 2. Grup cephelerini kendi gözüyle görmeye karar
verdi. Refet Paşa'ya, hükümet ve Meclis'in taşınması için yeni yazısını beklemesini bildirdi.
 
Başkomutanın güney kanada geleceği Fevzi Paşa ve komutanlara duyuruldu.16a
 
15. TÜMEN'in 38. Alayı'nda bir makineli tüfek takımının komutanı olan Yedek Teğmen Şevket
Efendi (Soğucalı) esirlikten Eylül 1920'de İstanbul'a dönmüş, oyalanmadan Samsun'a geçmiş, 15. Tü-
men'e başvurarak görev istemişti. Alay Samsun'dan ayrılırken, Alay Komutanı Yarbay Demir Ali
Bey, hepsi adına, alay sancağı altında, "İzmir'i almadan dönmeyeceğiz" diye yemin etmişti.
 
önemli olayları güncesine not eden Şevket Efendi bugün şunları yazdı:
 
"Bugün 1. ve 3. Bölük komutanlarımız yaralandı, 2. Bölük Komutanı Yüzbaşı Fehmi Bey ile 3. Bölük
Başçavuşu şehit oldu. Taburumuzun mevcudu yarı yarıya azaldı. Burada mıhlanacağız, bu
arkadaşlarımızın intikamını alacağız"16b
 
TÜRBE TEPE ve çevresindeki gece savaşı gittikçe sertleşip genişlerken 100 km. güneyde derin bir
sessizlik vardı. Yalnız cırcır böceklerinin sesi duyuluyordu. Gün doğumuna bir sigara içimi kalmıştı.
Ateşi
 
Sakarya Savaşı 393
 
düşen Albay Fahrettin Bey uyanıp doğruldu. Tavşan uykusu uyuyan Köse ile emir subayı da ânında
uyandılar. Ufuk aydınlanmıştı.
 
"Milleti uyandırın. Hazırlanalım."
 
Köse'nin içi rahat etmemişti:
 
"Başüstüne de, sen iyi misin?"
 
Fahrettin Bey gülümsedi:
 "İyiyim oğlum. Sen çayı demlemeye bak. Baskın başlamıştır. Yetişelim."
 
Yanılıyordu. Öncü yolu şaşırdığı için Grup daha Uzunbey'e varmamıştı bile. Ancak saat sekize doğru
taarruza geçebilecekti.
 
Yarım saat sonra yola çıktılar.
 
YUNAN ORDU KARARGHI kahvaltıdan sonra Uzunbey'den ayrılıp cepheye daha yakın olan
İnlerkatrancı'ya hareket edecek, Uzunbey'de hastane, uçak alanı ve ikmal depoları kalacaktı.
 
Komutan, Veliaht, General Stratigos, İngiliz bağlantı subayı Binbaşı Johnson ve belli başlı kurmaylar
büyük çadırın altındaki uzun masada kahvaltı ediyorlardı. Hava daha ısınmamıştı. Hoş bir yel
esiyordu.
 
Geç kalan Pallis Komutanı, Veliaht'ı ve sofradakileri selamlayıp neşeyle yerine geçti. Yüzü
ışıldıyordu:
 
"Birinci Kolordu Türbe Tepe'yi geri aldı." 16c
 
"Oooooooooo!"
 
Haber Papulas'ı çok mutlu etmişti:
 
"Gün iyi bir haberle başladı."
 
Sariyanis, "Bugün cepheyi yarabiliriz" dedi. Veliaht sevinçle başını kaldırdı, tam bir şey
söyleyecekti, yakında bir top mermisi patladı, üzerlerine taş toprak saçıldı.
 
"Ne oluyor?"
 
İkinci bir mermi daha yakına düştü, patlayışın rüzgârı çadırı fırtınaya tutulmuş gibi salladı.
Komutanın yaveri Yüzbaşı Stefanopulos heyecanla koşup geldi, korkudan gözleri büyümüştü:
 
"Türk süvarileri!"
 
Hepsi ayağa fırladılar:
 
"Neeee?" 17
 
394 Şu Çılgın Türkler / Yunan Büyük Taarruzu
 
SÜVARİ GRUBU'nun katırların sırtında taşınan iki dağ topu vardı. Yunan komuta kurulunun ödünü
patlatan, acele kurulup faaliyete geçirilen bu iki toptu. Güvenliği sağlamakla görevli uyuşuk Yunan
taburu silah başı edemeden bir süvari alayı atlı hücuma geçerek taburun yarısını kılıçtan geçirdi.18
 Bir benzin deposu gök gürler gibi havaya uçtu.18a
 
Uçaklar ardarda havalanarak kaçtılar. Cephane kamyonları ve benzin tankerleri de kaçıyorlardı, biri
arızalanınca yol tıkandı. İsabet alan kamyonlar korkunç bir sesle parçalanıyorlardı. Barut ve benzin
kokusu nefes almayı zorlaştırdı.
 
Komutan, Veliaht, General Stratigos, İngiliz bağlantı subayı binbaşı Johnson, toprak bir evin yüksek
duvarlı avlusuna sığınmışlardı. Avluya kerpiç, taş ve tahta parçaları yağıyordu.
 
Soğukkanlılığını koruyan birkaç Yunan subayı, karargâh ile ikmal erlerini örgütleyip hızla bir
savunma düzeni kurdu. Hastanede bulunan bazı hafif yaralılar da koştular. Tabur da kendine gelerek
silah başı etti. Durum dengelendi.
 
Pallis komutanı ve ordu karargâhını bu tuzaktan kaçırmak için çırpınıyordu ama karargâhın bazı
arabaları yara almıştı, Papulas'ın şoförü Galani ortalıkta yoktu. Zaten Papulas da hastanede çalışan
dört gönüllü hemşireyi bırakıp apar topar kaçmayı doğru bulmuyordu. Dördü de ünlü kadınlardı.
Komutanın emri üzerine Albay Ber-nardos gönüllü hemşirelere koştu:
 
"General, sizin hemen bir ambulansla burdan ayrılmanızı ya da bizimle birlikte gelmenizi istiyor.
Çabuk hazırlanın!"
 
Dördü adına Bayan Trikupis konuştu:
 
"Yaralılarımız ne olacak?"
 
Bin beş yüz yaralı vardı hastanede. Bernardos üzülerek, "Onlar burda kalacaklar" dedi.
 
"Öyleyse biz de kalıyoruz. Bize ihtiyaçları var." 19
 
Kaçmaya can atan Albay Bernardos, kadınların bu yiğit tavrı karşısında utandı. Bir şey diyemedi,
selam verip yanmaya başlamış olan köye geri döndü.
 
Sakarya Savaşı 395
 
ALBAY FAHRETTİN ALTAY bu sırada yetişmişti. Gecikme yüzünden baskının gündüze kalmış
olmasına canı sıkıldı. Üst üste emirler vererek taarruzu hızlandırıp şiddetlendirdi. Süvariler çemberi
daralttılar.
 
Kaçmaya çalışan kamyonlar uzaklaşamadan vurulup kalıyorlardı.
 
General Papulas, Türklerin eline geçmesi istenmeyen malzemenin tahrip edilmesini emretti.19a
Uzunbey teslim olmaya hazırlanıyordu.
 
Yere tükürdü:
 "Ordusu zafere yürüyor, komutan esir düşmek üzere."
 
SÜVARİLER kuşatmayı tamamlamış, bazıları köye sızmıştı bile. Yunanlıların cephane ve erzakı yok
etmeye başladıkları sırada, Süvari Grubu'nun habercileri uçar gibi geldiler. Atlarının ağzı köpük
içindeydi. Teğmen Remzi, Cephe Komutanlığının yazdırdığı çok önemli bir telsiz emrini alır almaz,
habercileri yıldırım gibi yola çıkarmıştı.
 
Fahrettin Bey emre göz attı:
 
"İsmet Paşa hemen yola çıkarak cephe sol kanadına yetişmemizi emrediyor."
 
Yarbay Suphi Kula komutanın taarruzu keseceğini sezmişti, önlemek istedi:
 
"Köye girmek üzereyiz albayım!"
 
Fahrettin Bey, "Verdiğimiz zarar yeter.." dedi, "..sol kanadımız zor durumda olmalı. Bir dakika bile
oyalanmak doğru değil. Önümüzde 130 km. yol var. Taarruzu durdurun, geri dönüyoruz." 20
 
130 km. üç gün demekti.
 
ÇATIŞMA yavaş yavaş durdu. Süvariler çekiliyorlardı. General Papulas terini sildi:
 
"Burada olduğumuzu anlamadılar."
 
Veliaht haç çıkardı. General Stratigos sinir içinde, "Kaçalım bu uğursuz yerden.." diye bağırıyordu,
"..haydi, hemen!"
 
Papulas Kurmay Başkanına döndü:
 
"Evet Kosti, gidelim."
 
"Başüstüne."
 
396 Şu Çılgın Türkler / Yunan Büyük Taarruzu
 
Uzunbey karmakarışıktı. Albay Pallis bulunabilen şoförler ve ça-lıştınlabilen arabalarla acele bir
kafile düzenledi. Karargâh, tozu dumana katarak İnlerkatrancı'ya hareket etti.
 
Saat 10.00'du. 21
 
BU SABAHKİ Akşam gazetesinde Falih Rıfkı Atay'ın, işgal sansürünün birçok yerini çıkarttığı
'Sakarya' başlıklı yazısı yer alıyordu:
 
"Anadolu'nun silahsız Türk köylülerinden yarattığı ordu, dört günden beri Sakarya boyunda düşman
ile boğuşuyor... İman ile ıstırap, iki seneden beri Anadolu'da yeni bir Türk yoğurdu. Bu Türk harpederken, bir ordu içinde bir madde değildir ve bilmediği şeyler için vuruşturulan eski askere
benzemiyor.
 
Bu harp halk harbidir...
 
Bu muharebenin büyüklüğünü hissetmeyenlerde yalnız yurtseverlik değil, insanı vücuda getiren
vasıflardan hiçbiri yoktur" 22
 
İstanbul'da son cümleyi hak etmiş bir hayli hain ve gafil Osmanlı vardı.
 
CEBECİ HASTANESİ daha ilk yaralı kafilesinin gelişiyle dolmuştu. Yeni hastaneler hazırlamak
gerekiyordu.
 
Erkek Lisesi'nin, dolayısıyla Milli Savunma Bakanlığı'nın bahçesinde sınıf olarak kullanılan
barakalar, okul tatilde olduğu için boştu. İlk adım olarak bu barakalara ve kurulan çadırlara Sağlık
Bakanlığı ambarından ve Ankaralılardan sağlanan 300 yatak yerleştirilerek bir yeni hastane kuruldu.
Büyük çadırlardan biri ameliyathane yapıldı. Böylece tarihi Numune Hastanesi'nin temeli atılmış
oldu.
 
Bu çalışma sırasında Öğretmen Okulu'nun bazı öğretmenleri gönüllü hemşire olmak için
başvurmuşlar, dilekleri hemen kabul edilmişti.22a
 
Sağlık Bakanı Dr. Refik Saydam sabah koşar adım hastaneye geldi. Bugün barakalardan birine
Kızılay'ın İstanbul'dan getirttiği röntgen aygıtı yerleştirilecekti. Böylece Ankara'da iki röntgen aygıtı
olacaktı. Milli Savunma Bakanlığı ile ortak kullanılan bahçeye girince Milli Savunma Bakanı Refet
Paşa ile karşılaştı. El sıkıştılar. Refet Paşa, "Kutlarım.." dedi içtenlikle, "..çok düzenli ve tertemiz bir
hastane oluyor.."
 
Sakarya Savaşı 397
 
Sağlık Bakanının kadınsı titizliği ve zor beğenmesi ünlüydü.
 
"..Ama savaş böyle sürerse yaralı sayısı on bini bulur. Hazırlıklı olmalısınız."
 
Dr. Refik Saydam'ın kulakları uğuldamaya başladı:
 
"Ne dediniz?"
 
"On bini bulur. Belki de geçer."
 
Yüzüne kan hücum etti. On bin yaralı mı? On bin yaralıyı nasıl barındırırdı? Buna hiç imkân yoktu.
 
Refet Paşa'nın hesabı da eksikti. Yaralı sayısı yirmi bine yaklaşacaktı.23
 
ÜÇ AKINCI-KOLU DA görevini yerine getirmişti. Banaz istasyonu yıkılıp ikmal malzemeleri ateşeverilmiş, İslamköy-Banaz arasındaki on küçük köprü ile telgraf hatları bozulmuş, Uşak batısındaki
büyük demir köprü uçurulmuştu. İzmir-Afyon arasındaki ikmal akışının yeniden eski hızına
kavuşabilmesi haftalar isterdi. Afyon'daki 4. Yunan Tümeni günlerce ekmeksiz kalacak, açlığını
gidermek için her evden zorla üç ekmek toplayacaktı.24
 
Akıncıların hemen hepsi, hedefleri koruyan muhafızlarla çatışıp boğuştukları için az-çok yaralıydı.
Beş de şehit vermişlerdi.
 
Şehitlerini gömerek tümene dönmek üzere yola çıktılar.
 
M. KEMAL PAŞA, Kâzım Paşa, Albay Asım, Binbaşı Tevfik ve Salih Bozok bu saatte, iki arabayla
güney kanadın merkez kesimine gitmek üzere Alagöz'den ayrılıyorlardı.
 
Çaldağı'nın eteğinden geçerek 3. Grup Karargâhının bulunduğu Soğluca'ya geldiler. Cepheye çok
yakındı burası. Üç tümen komutanı da gelmiş bekliyordu. Üçünün de gözleri kan çanağı gibiydi. İki
gündür hiç uyumamışlardı. Türbe Tepe'nin elden çıkması hepsini kahret-mişti. Düşman taarruza
devam ediyor, askerini acımadan ateşe sürüyordu.
 
Başkomutan komutanları dinledi. Ordunun kanını ve canını esirgemeden savaştığı kesindi. Kimsenin
gözü geride değildi. Ama düşmanın ateş gücü çok yüksekti. Bunun kayba yol açtığını ve birliklerin
direncini etkilediğini anlattılar. Zorunlu çekilmelerin sebebi buydu.
 
398 Şu Çılgın Türkler / Yunan Büyük Taarruzu
 
Başkomutan'ın
 
cephede
 
inceleme
 
yaptığı ve
 
komutanlarla
 
görüştüğü
 
yerler
 
Başkomutan savaş başlamadan önce bu komutanlarla konuşmaya fırsat bulamamıştı. Yeni yöntemi
özetleyerek tümen komutanlarını görevleri başına yolladı. Birlikte gelmek isteyen Grup Komutanı
Yusuf İzzet Paşa'ya "Hayır.." dedi, "..görevinizin başında kalın. Komutanların size ihtiyacı olacaktır.
Bugün zor bir gün."
 
Daha da güneye inerek ateş hattının hemen gerisine kadar geldiler. Savaşın çok şiddetli olduğu top ve
tüfek uğultusundan anlaşılıyordu. Yedekte bekleyen tabur, erzak getirmiş kağnıcılar, cephane-ciler,hastane personeli ve yaralılar, Başkomutan'ı aralarında görünce inanamadılar. Başkomutan hepsinin
hatırlarını sordu, yaralıları ziyaret etti.
 
Her an savaşa katılmayı bekleyen taburun subaylarıyla birlikte öğle yemeği yediler. Subaylar savaş
öncesinin ürpertici sükûneti içindeydiler. Hayatla ölüm arasındaki çizgide duruyorlardı. Başkomutan
görevlerine kenetlenmiş subaylara başarı dilemekle yetindi:
 
"Gazanız mübarek olsun!"
 
"Sağ oool!"
 
Sakarya Savaşı 399
 
Subaylar Başkomutan'ın arabası görünmez olana kadar gözlerini bile kırpmadan selam durdular.
 
Kılavuzluk yapan süvarilerin yardımıyla sapa dağ yollarından geçerek ikindi üzeri zorlukla 2. Grubun
bölgesine geldiler. Bugün bu cephede ciddi bir çatışma yoktu. Birlikler yeni mevzilerine
yerleşiyordu. Dün çok yorulmuş olan Yunan tümeni de bugün işi ağırdan almaktaydı. Başkomutan
cephe gerisindeki ihtiyat alayın subay ve askerleriyle konuştu, sahra hastanesinde yatan yaralıları
ziyaret etti. Yeni ameliyat olmuş ağır yaralı bir eski asker, M. Kemal Paşayı tanımıştı. Heyecanlandı.
Ayağa kalkıp selam vermek için çırpındı ama doktorlar okşayarak yatıştırdılar.
 
Bir bacağının kesildiğinin henüz farkında değildi.
 
Sahra hastanesinin başhekimi, ağır yaralı olmayan subayların, iyileşene kadar cephe gerisinde kalmak
haklarıyken, sargı yerinde ya da hastanede yaralarını sardırıp koşarak cepheye döndüklerini anlattı.
Erler de böyle yapmaya başlamıştı.
 
Kâzım İnanç Paşa, "Yunanlılar bunu bilseler hiç hayale kapılmazlar" dedi.
 
Doktorun çayını içip Yamak Köyü'ne gitmek üzere yola koyuldular. Yamak'ta Fevzi Paşa, 2. Grup
Komutanı, tümen komutanları ve Yarbay Salih Omurtak'la buluştular.
 
Bu kesimde de savaş şu sıra pek şiddetli değildi. Onun için acele edilmeden konuşuldu. Komutanlar
çok kararlı görünüyorlardı. Kaçak sayısı çok azalmıştı, sağ elinin işaret parmağını yaralayarak
askerden kaçmak isteyen yine birkaç kişi çıkmıştı ama askerin büyük çoğunluğu şevkle savaşıyordu.
Bazılarının paniklemesinin sebebi korkaklık değil, daha giderilememiş olan acemilikti. Sadece bir
kişi bozgunculuk yapmış, o da birliğinin önünde kurşuna dizilmişti.
 Fevzi Paşa'nın yeni savaş tarzını açıklamış olduğunu öğrenen Başkomutan bazı teknik tavsiyelerde
bulunmakla yetindi. Fedakârlıkları için teşekkür etti. Başarı diledi.
 
Fevzi Paşa ve Salih Omurtak'ı da alarak Haymana'ya hareket ettiler.
 
400 Şu Çılgın Türkler / Yunan Büyük Taarruzu
 
SÜVARİ GRUBU sol kanada yetişebilmek için çok kısa bir mola dışında sürekli yol almış, yemek
yemek ve gecelemek için bir köyde durmuştu.
 
Fahrettin Bey küçük çadırının önünde, yere serili bir battaniyeye bağdaş kurmuş, kahvesini
beklemekteydi. Köse, dilinin ucu dışarda, komutanının kahvesini getiriyordu.
 
"Dökmeden getir. Yoksa şaplağı yersin."
 
"Hiç döker miyim? Bu son. Başka kahve yok."
 
Birden Kurmay Başkanı Baki Bey'in acı sesi duyuldu:
 
"Ne diyorsunnnnnn???"
 
Tatsız bir şey olmalıydı. Emir Subayı sese koştu. Baki Bey ve ödü kopmuş bir Yunanlı esirle birlikte
geri döndü.
 
"Ne oldu Baki? Niye bağırıyorsun?"
 
Baki Bey derin bir nefes alarak olayı içine sindirmeye ve yatışmaya çalıştı. Yunanlıyı gösterdi:
 
"Uzunbey'de esir aldığımız Yunanlıların sorguları yapılıyordu. Sıra buna gelmişti. Bunun adı Galanı."
 
"Eee?"
 
"General Papulas'ın şoförüymüş."
 
Fahrettin Bey korkarak sordu:
 
"Yani?"
 
"Yani biz taarruz ederken General Papulas ve ordu karargâhı Uzunbey'deymiş."
 
Albay daha bir yudum bile almadığı kahve fincanını yere vurdu. Bağırarak ayağa fırladı:
 
"Lanet olsun bu telsize! Ulan vicdansız, bir gün olsun arıza yapamaz miydin? Kaçırılacak fırsat mıydı
bu? O hain telsizci teğmen bir daha gözüme gözükmesin. O hurda telsize çiçek gibi bakmanın âlemi
var mıydı? O namussuz telsiz çalışmasa, cephe emrini almayacak, şimdi burda Papulas'la kahveiçiyor olacaktık."
 
Köse safiyetle, "Kahve bitti komutanım" dedi.
 
Komutan gürledi:
 
"Yıkıl sersem herif!"
 
Zavallı Köse kös kös geri çekildi, komutanın gözünün önünden yok oldu.25
 
Sakarya Savaşı 401
 
HAYMANA'da Fevzi Paşa'nın kaldığı eve inmişlerdi. Ellerini yüzlerini yıkayıp serinledikten sonra,
harita başında toplanıp durumu değerlendirdiler. Şu ortak görüşe vardılar: Zir-Malıköy-Haymana
hattına çekilmeye gerek yoktu.
 
Ordu direniyordu.
 
Meclis'in ve hükümetin Kayseri'ye taşınması konusu böylece kapanmış oldu.
 
SOL KANADIN doğu ucunda bugün çok şiddetli savaşlar yaşanmaktaydı.
 
General Andreas ezip yarmak ümidiyle 4. Tümen'in mevzilerini saatlerce top ateşi altında tutmuştu.
Yunan birlikleri yürümeye başlayınca, yok oldukları sanılan birlikler yıkıntıların içinden çıkıp Yunan
taarruzlarını süngü hücumuyla karşılayıp kırdılar.25a
 
Birlikler can havli ile dövüşüyor, topçular gerektikçe mahvolmayı göze alarak açığa çıkıp Yunan
hücumlarını eziyorlardı.
 
İyice doğuya açılan bir Yunan birliği sol kanadın arkasına taşacak gibi görününce, Albay İzzettin Bey
en sondaki 3. Süvari Tümeni Komutanı Binbaşı İbrahim Çolak'a ve ona bağlı olan piyade alayına şu
emri yolladı:
 
"Gerek tümeniniz, gerek emrinizdeki piyade alayı, mahvolunca-ya kadar dayanacak ve düşmana yol
vermeyeceksiniz."
 
Eridiler ama düşmana yol vermediler.25b
 
Akşam 22.40'ta Başkomutan Haymana'dan telefon ederek durumu sordu. İzzettin Bey sarsılan bazı
birliklerini biraz geriye çektiğini anlattı. Birlikler yeni mevzilerine yerleşiyorlardı.
 
"Düşman bu gece baskına ve gece hücumlarına kalkışabilir. Uyanık olun. Gece baskınlarını mutlaka
süngü hücumuyla püskürtün." 26
 
"Başüstüne komutanım." 
Başkomutan ve arkadaşları, Fevzi Paşa ve Salih Omurtak'la ve-dalaşıp gece yarısına doğru
Haymana'dan ayrıldılar. Yolda ay ışığında ağır ağır Haymana'ya yürüyen yiyecek ve cephane
kollarına rastladılar.
 
İkmalciler bu yaman savaşın hızına ayak uydurmaya çabalıyordu.
 
402 Şu Çılgın Türkler / Yunan Büyük Taarruzu
 
İSTANBUL'dan kaçırılan, Rusya'dan getirilen, yurtiçindeki uzak depolarda bulunan silah ve cephane
ile Vergi Kurullarınca toplanan malzemenin cepheye ulaştırılması, yüz bin kişilik bir ordunun
aksamadan her gün ikmal edilmesi dev bir işti. Bu işi gerçekleştirmek için savaşan ordunun yanı sıra
bir de karınca ordusuna gerek vardı.
 
Fişek doldurma atölyesi
 
Bu ordu Milli Mücadele'nin başlamasıyla birlikte kurulmaya başlamış, aşama aşama genişlemişti.
Yarısı resmi, yarısı özeldi. On binlerce asker ve subay ile kadın, kız, çocuk, sakat ya da yaşlı
erkeklerin yönettiği araba, kağnı, deve ve eşek kollarından oluşuyordu.
 
Bu kollar ya doğrudan Ankara'ya ya da dekovil hattıyla Ankara'ya bağlı olan Yahşıhan'a akıyorlardı.
Karınca ordusunun görevi bu
 
Sakarya Savaşı 403
 
Bir ulaştırma kolu ve cephane taşıyan kadınlarımız
 
404 Şu Çılgın Türkler / Yunan Büyük Taarruzu
 
kadarla bitmiyordu. Ankara'dan trenle Polatlı ve Malıköy'e gelen yiyecek, silah ve mühimmatın,
araba ve kağnılarla birliklere dağıtılması, dönüşte de ağır yaralıların ve bozulan silahların Polatlı ya
da Malı-köy istasyonlarına taşınması gerekiyordu.
 
Ordu, adsız kahramanlardan kurulu bu gösterişsiz karınca ordusunun sayesinde ayakta durmaktaydı.
 
YUNAN ORDU KARARGHI İnlerkatrancı'ya yerleşmişti.
 
Mermi izleri taşıyan ve eteğinin bir bölümü yanmış olan büyük çadırın altındaydılar yine. Lüks
lambasının çevresinde gece kelebekleri kaynaşıyor, uzaktan top sesleri yansıyordu. Hiç konuşmadan
oturuyorlardı. Sabahki felaket dolayısıyla hiçbirinin neşesi yoktu. Canlarını güç kurtarmışlardı. O
kadar korkmuşlardı ki savaşı kesip geri dönmeyi bile düşünmüşlerdi.26a Ordunun Afyon'la telgraf
bağlantısı kesilmiş, ikmal sistemi yıkılmış, benzin ve cephane stokları tehlikeli düzeye düşmüştü.27
Kolordulara iki gün cephane alamayacakları bildirildi.28
 
İnlerkatrancı'da yeni açılan ordu hastanesi de dolmak üzereydi. 
Bir subay Albay Pallis'e şifreleri açılmış kolordu akşam raporlarını verip çekildi. Papulas'ın boğuk
sesi belki de iki saattir ilk kez duyuldu:
 
"Önce kayıpları oku."
 
"Peki efendim."
 
Pallis raporlardan kayıpları çıkararak okudu. Veliaht bu son sayıları daha önceki kayıplarla topladı.
Derin bir kaygıyla, "Beş gün içinde bir tümenden fazla kayıp vermişiz.." dedi, "..böyle ne kadar
devam edebiliriz?" 29
 
Papulas yakasını koparır gibi açtı:
 
"Düşman pes edene kadar."
 
Hava hâlâ boğucuydu ya da Papulas'a öyle geliyordu.
 
28 AĞUSTOS günü savaş yine erkenden, olanca hırçınlığıyla başladı.
 
Önce kuzeydeki 7. Tümen taarruza geçti. 12. Grubun sol kanada alınması üzerine, bu tümenin
karşısında, sadece Kazım Özalp'in Mü-rettep Kolordusu kalmıştı. İki piyade ve bir süvari tümeninden
kuru-
 
Sakarya Savaşı 405
 
lu Mürettep Kolordu, Ankara Çayı'ndan Beştepeler e kadar Sakarya doğu kıyısını savunacaktı.
Tümenler ancak bir Yunan alayı kuvvetin-deydi. Burada da sayı farkı kanla kapatılacaktı.
 
Demiryolunun kuzeyinde Abdur rahman Nafiz Bey'in 1. Tümeni, güneyinde Nurettin Bey'in 17.
Tümeni vardı. Alay komutanları erlere cesaret vermek için ateş hatlarına kadar geldiler, birlikler
canla başla direndiler.
 
Yunan Tümeni bütün çabasına rağmen, demiryolu kuzeyinde sonuç alamadı. Ama demiryolunun
güneyinde, iki alayıyla taarruza geçerek, Beştepeler kesimindeki Türk mevzilerini sarsmayı başardı.
48. Alay Komutanı Binbaşı Hasan Basri Bey ağır yaralandı. Son sözü "Düşmanı defedin!" oldu.
 
Emir subayı hiç çekinmeden yalan söyledi:
 
"Düşmanı bozduk komutanım. Alayımız takip ediyor."
 
Binbaşı gözlerini huzur içinde kapadı. Zafer rüyası görerek söndü.
 
Yunanlılar Beştepeler'in bir bölümünü ele geçirdiler.
 Bu kesimdeki sahra hastanelerinde yer kalmadığı için yaralılar Polatlı'ya getirilip istasyonun
karşısındaki düzlüğe yatırılıyorlardı. Gölge verecek bir tek ağaç yoktu. Binlerce yaralı güneş altında
kavrulmaktaydı.298 Cephane ve erzak getiren trenlerle Ankara'ya yollanıyorlardı.
 
Yunanlı yaralılar da sahra hastanelerine sığmaz olmuş, Eskişehir'e yollanan yaralıların sayısı çok
artmıştı. Eskişehir hastaneleri dolduğu için yaralılar sokaklarda kalmışlardı.2913 Yaralıların
anlattıkları ile ordunun zaferden söz eden bildirileri birbirini tutmuyordu.
 
Yaralıların sayısı ve anlattıkları, Savaş Bakanı Teotokis'in emriyle Kral'dan saklandı. Hasta Kral'ı
üzmek doğru olmazdı.
 
SAVAŞ bugün güneyde daha da hırçındı.
 
Üç kolordu, şafakla birlikte bütün güçleriyle Türk mevzilerine yüklendiler. 4., 3. ve 2. Gruplar
taarruzları fedakârca kırarak mevzilerini korudular. 4. Gruptan 13. Alay Komutanı Yarbay Ahmet
Rifat Bey şehit oldu.
 
Kayıplar yüzünden zayıflamış olan 1. Grup cephesinde ise durum çok kritikti. 12. Grup gelene kadar
dayanması gerekiyordu.
 
406 Şu Çılgın Türkler / Yunan Büyük Taarruzu
 
Kıl payı dayandı. Ama kanını sebil ederek: 7. Tümen Komutanı Yarbay Ahmet Derviş Bey
yaralanmış, 41. Alay Komutanı Ahmet Muhtar Bey, 4. Tümen Komutan Yardımcısı Yarbay Esat Faik
Bey, 42. Alay Komutanı Yarbay Hüseyin Avni Bey ve birçok subay, astsubay ve er şehit olmuştu.30
Şehitlerin arasında Şehit Albay Nâzım Bey'in emir çavuşu Eyüp Çavuş da vardı.
 
Bu kanatta Haymana kaplıcası ve çevresi, büyük bir hastaneye dönmüştü. İleri birliklerden sürekli
yaralı kafileleri geliyor, operatörler uyumaya zaman bulamıyorlardı.
 
Mürettep Tümen Komutanı Yarbay Zeki Soydemir
 
YARBAY ZEKİ BEY'in Mürettep Tümeni Fettahoğlu'na yakın bir köyde konaklamış, keşif kollarını
Sakarya köprülerine sürmüştü. Özellikle Fettahoğlu köprüsünü gözlüyorlardı.
 
Eskişehir'den gelen cephane ve erzak kamyonlarının Fettahoğlu'nda toplandığını, düzenlenen
konvoyların muhafızların koruması altında güneye geçtiğini öğrenmişlerdi.
 
Keşif kolu Fettahoğlu köprüsünden 150 kamyondan oluşan bir ikmal konvoyunun güneye geçtiğini
bildirince, süvari alayı harekete geçti. Konvoyu yolda yakaladı. Konvoy kalabalık muhafızlarca
korunuyordu. Çatışma uzun sürdü. Kamyonların büyükçe bölümü Fettahoğlu'na, 30 kamyon da cephe
yönüne kaçmayı başardı.
 
Çatışma alanında, yanan 16 kamyonun kalıntısı, şoförleri kaçmış on kadar sağlam kamyon ile altı esir
ve ölüler kalmıştı. Kamyonlar topçu cephanesi ve ekmek yüklüydü.31 Ekmekler köylülerlebölüşüldü. Cephane tümenden yollanan ve köylerden tedarik edilen arabalara yüklendi. Kullanmayı
bilen tek kişi bile olmadığı için yepyeni kamyonları yaktılar.
 
Tümenin baskın müfrezeleri, bu kesimdeki ikmal noktalarını körletmek, ikmal kollarını vurmak için
Sakarya boyuna yayıldılar.
 
Sakarya Savaşı 407
 
12. GRUP saat 18.00'de 1. Grubun soluna yetişti. Son savaşta olduğu gibi ordunun sol kanadını
korumak, dolayısıyla ordunun esenliğini sağlamak görevi yine Halit Bey'e düşmüş, bu ağır sorumluluk
albayı iyice sinirli ve fazla duyarlı yapmıştı.
 
Cephe emri gereğince en uçtaki Güzelcekale kesimini devraldı. Burası irili ufaklı birçok taştan tepe
ile uçurumlar, yarlar, yarıklardan oluşan, çok sert ve karmaşık bir arazi parçasıydı. Askerler buraya
Kanlıtepeler adını takmıştı. Yunan kuşatma kolunun ilerleyişini engellemek için emrindeki birlikleri
aceleyle cepheye yığdı. Dar alanda yığışma oldu. Kurmay Başkanı Binbaşı Ziya Ekinci, bu tehlikeli
uygulamaya karşı çıkıp görüşünde ısrar da edince, albay çok kızdı, bağırdı çağırdı, öfkesini alamadı,
tabancasına sarılıp bir el de ateş etti. Atik davranarak canını kurtaran Binbaşı Ziya Bey eşyasını
toplamadan çekip gidecekti.32
 
Halit Bey bu konuyla ilgilenmedi bile. Daha önemli bir işi vardı. Birliklerinin arkasında bulunan
büyük bir kaya parçasının önüne oturdu, iki tabancasını çıkarıp kucağına koydu, savaşı izlemeye
koyuldu. Komutanlar ve eski subaylar bunun anlamını iyi biliyorlardı: Geri çekilmeye yeltenenin
beynini dağıtacaktı.
 
408 Şu Çılgın Türkler / Yunan Büyük Taarruzu
 
GÜZELCEKALE'nin taşlık tepelerinde Albay Halit Bey'üı ve General Andreas'ın askerleri arasında
inanılmaz bir boğuşma sürürken, 500 km. batıda, İstanbul'da, İngiliz Yüksek Komiseri Sir Harold
Rumbold, Tarabya'daki yazlık ikametgâhının geniş, bakımlı bahçesinde İngiliz kolonisine gardenparti
vermekteydi.
 
Hava limonata gibiydi. Bahçe sivil-asker erkekler ve şık hanımlarla doluydu. Garsonlar içki ve
ordövr dolu gümüş tepsileri dolaştı rıyor, küçük bir orkestra hafif parçalar çalıyordu.
 
Avaz avaz şarkı söyleyen Rumlarla dolu büyük bir motor Tarab-ya koyuna girdi. İki şarkı arasında
bir erkek "Ankara'ya" diye bağırdı. Alkışlar yükseldi. Motor kıyıyı yalayarak şamata içinde uzaklaştı.
 
Yunan ordusunun yürüyüşe geçmesiyle birlikte Rumlar yeniden gösterilere başlamış, üç-dört günden
beri de "Ankara'ya" diye bağırmak moda olmuştu. Elçilik Müsteşarı Rattigan, İstanbul güvenliğinden
sorumlu Albay Maxwell'i bir kenara çekti:
 
"Bu gösteriler, Ankara'ya' diye bağırmalar, Türklerin tepkisine yol açmaz mı? Yüksek Komiser de,
ben de, şehirde bir çatışma çıkmasından çekiniyoruz."
 Albay Maxwell başını salladı:
 
"Milliyetçi gazetelerde çıkan ateşli yazılara bakmayın siz. Onlar ümitsizlik çığlığı. İstanbullu Türkler
yenilgi dolayısıyla seslerini kesmişlerdi zaten. Yunan ordusu Ankara kapısına dayanınca iyice
sindiler. Bütün haberalma hatlarımı açık tutuyorum. En ufak bir kıpırtı belirtisi bile yok."
 
Albay Maxwell, M.M. Teşkilatı'nın gizlice silahlandırdığı İstanbulluların sayısının 20.000'e
ulaştığını, bunların içinde Rumların gösterilerini dağıtmaya, elebaşılarına anlayacakları dersi
vermeye hazır yüzlerce kişi olduğunu bilmiyordu ama hiçbir kıpırtı belirtisi olmadığını söylerken
haklıydı. Çünkü böyle eylemlerde bulunulması kesinlikle yasaktı. Bu örgütün, günü gelene kadar
bilinmesi istenmiyordu. Silahlı örgüt ancak İstanbul için silahlı mücadele gerektiğinde ortaya
çıkacaktı.
 
Ama halkın sabrını denetlemek mümkün değildi.
 
Sakarya Savaşı 409
 
NİTEKİM O AKŞAM ilk olay patlak verdi.
 
Aksaray'a giden iki vagonlu yarı boş tramvaya, Karaköy'de iki Rum bindi, en öndeki sıraya oturdular.
Vagona rakı kokusu yayıldı. Öteki yolcuların çoğu işten eve dönen, yorgun, içine kapanık, sessiz
Türklerdi. Rumlar kendi aralarında bağıra bağıra Rumca konuşuyor, birbirlerine el şakası yapıyor,
kahkahalar atıyorlardı.
 
Biletçi yanlarına geldi:
 
"Evet beyler?"
 
Genç Rum yüksek sesle Türkçe, "Ver bakalım Ankara'ya iki bilet!" dedi.
 
Biletçi anlamamıştı:
 
"Nereye?"
 
Genç Rum ötekine döndü:
 
"Bir de nereye diye soruyor."
 
Öteki Rum biletçiye çıkıştı:
 
"Nereye olacak vre Turkos? Ankara'ya işte. Kes Ankara'ya iki bilet. Biz de görelim şu Ankara'yı."
 
Rumlar bu oyunu pek sevmişlerdi, bir süre devam ettirdiler. Birdenbire tok bir ses bu cıvık oyunun
üstüne balta gibi indi:
 "Yetti ulan!"
 
Ses vagonun arkasından geliyordu. Sarhoş hayretiyle o yana döndüler. Orta yaşlı, kır bıyıklı bir Türk
vagonun ortasındaki yolda ayakta durmuş kendilerine bakıyordu. Yüzü öfkeden kıpkırmızıydı. Elinde
büyükçe bir tabanca vardı. "Alın cehenneme iki bilet!" dedi, silahını iki kez ateşledi. Alınlarından
vurulan Rumların biri sıraların arasındaki yola yuvarlandı, öteki arka üstü uçup giriş sahanlığına
düştü.
 
Adam Efe Mehmet diye tanınan Edirnekapılı bir İstanbulluydu. Tabancasını koynuna yerleştirirken
vatmana seslendi:
 
"Durdur kardeş."
 
Yolculara döndü:
 
"Sabrımızı korkaklık sanıyor bu palikaryalar."
 
Tramvay demir tekerleklerinden ve raylardan kıvılcımlar saçarak zangırdaya zangırdaya durdu. Efe
elini göğsüne bastırarak yolcuları selamladı, polislere teslim olmak için aşağı indi.33
 
Rumların neşeleri sürdü ama bu olaydan sonra Ankara üzerine şaka yapmaktan kaçındılar.
 
Ankara tekin değildi.
 
410 Şu Çılgın Türkler / Yunan Büyük Taarruzu
 
KURTULAN 30 KAMYON cepheye hava karardıktan sonra ulaştı. 150 kamyon yerine ancak 30
kamyonun gelebilmesi, bunlardan sadece birkaçının cephane kamyonu olması Yunan komutanlığını
çıkmaza soktu.
 
Tehlike çanları çalmaya başlamıştı.
 
Ordu emrine 'topçu cephanesinin idareli kullanılmasını' isteyen bir madde eklendi.34 Türk
süvarilerinin erişemeyeceği yeni ve güvenli bir ikmal yolu oluşturmak şarttı.
 
HALİDE EDİP HANIM her gece olduğu gibi bu gece de istihbarat raporunu özetleyecekti. Yüzündeki
kaygı M. Kemal Paşa'nın içine dokundu. Ümit ve güven verecek bir açıklama yaptı. Her gün
karargâhta en tehlikeli olasılık hesapları içinde ezilen Halide Hanım'ın kaygısı geçmedi ama
yüzünden silinip içine çekildi. Raporu okudu:
 
"Veliaht Abdülmecit Efendi, İngiliz Yüksek Komiseri'yle bir görüşme yapmış. Edinilen bilgiye göre
'Milliyetçilerin politikası deliliktir'demiş.'.>35
 
M. Kemal Paşa yüzünü buruşturdu:
 "İstanbul'da böyle düşünenler az değil. Bu kafalar için akıllılık, bir büyük devletin sömürgesi ya da
uydusu olmak, onlarca yönetilmek, yönlendirilmek. Adamlarda istiklal anlayışı, milli bilinç ve onur
yok. İnsan bu anlayışı, bu bilinci, bu onuru içgüdü gibi içinde bulmaz. Bunlar eğitimle ve düşünülerek
kazanılır. Bunların eğitiminde ve düşünce dünyalarında bu gibi kavramlar yer almıyor. Neyse. Devam
edin hanımefendi."
 
"Çetesiyle Konya'ya geçen Delibaş Mehmet adlı gerici eşkıya, dün gece Karamanda adamları
tarafından öldürülmüş"
 
Hepsi doğruldu:
 
"Ooooo!"
 
Kâzım Paşa meraklanmıştı:
 
"Niye öldürülmüş?"
 
Veliaht Abdülmecit Efendi
 
Sakarya Savaşı 411
 
"Din perdesi altında düşman hesabına çalıştığını anlamışlar." 36
 
İsmet Paşa, "Bu hain ve katil yobaz geçen yıl köy köy dolaşıp 'Yunan ordusu Halifenin emriyle
geliyor, karşı durmayın' diye telkinde bulunuyordu." dedi, "..yazık ki etkili de olmuştu. Bu kez
yanındaki haydutları bile kandıramamış. Bu iyi bir gelişme."
 
M. Kemal Paşa mendiliyle yüzünün terini aldı:
 
"İlerde halkımızın, bunca ibret verici tecrübeden sonra gerçek dindarlarla din tüccar ve aktörlerini
birbirlerinden ayırdedeceğini ümit ederim. Yoksa hep böyle geri ve ezik kalırız. Başka?"
 
"Bu kadardı efendim."
 
Muzaffer Kılıç içeri girerek İsmet Paşa'ya karargâhtan yollanan bir telsiz notunu verdi. Notu okuyan
İsmet Paşa, "Süvari Grubu yarın akşam sol kanadımıza yetişeceğini bildiriyor" dedi.
 
Kâzım İnanç Paşanın esmer yüzüne pembelik yayıldı:
 
"Şimdi General Andreas düşünsün."
 
GENERAL ANDREAS kara kara düşünüyordu zaten. Ordu bir çıkmaza saplanmıştı. Kolordusu bir
haftada 8.000 kayıp vermiş, buna karşılık yarı çöl, yarı kayalık bir arazide en fazla 20 km. ileri
gidebilmişti.3611 Askeri bakımdan hiçbir değer ifade etmeyen bir kazançtı bu. İkmal sistemi
çökmüştü. Askere bugün ekmek hakkının ancak altıda birini verebilmişlerdi.361" 
Son bir hamle ile bu kötü gidişi belki durdurabileceği ümidi içinde ara vermeden var gücüyle
saldırıyordu.
 
Cephenin boyu 100 kilometreye çıkmıştı.
 
1. ve 12. Grup cephelerindeki boğuşma gece yarısından sonra da sürdü. 4. Tümen'le ilgili gece
raporu bu kanlı günü özetliyordu:
 
"Hücum taburunda yalnız bir subay kalmıştır. 42. Alay'da alay komutanlığı bir yedek teğmenin,
bölüklerin emir ve komutası da bölük çavuşlarının elindedir"^7
 
TOPÇU CEPHANESİNİN tutumlu kullanılmasıyla ilgili ordu emrini pek az Yunan birliği dinledi.
Savaş yine Yunan toplarının yoğun ateşiyle başlamıştı. Bu konuda en müsrif birlik, bir an önce sonuç
almak için çabalayan Birinci Kolordu'ydu.
 
412 Şu Çılgın Türkler / Yunan Büyük Taarruzu
 
7. Yunan Tümeni bugün sert savaşlardan sonra Dua Tepe ve Kartal Tepe'yi ele geçirmeyi başardı.
 
Bugün Gazi Çavuş'un oğlu Ali de şehit olmuştu.
 
Savaş 4. Grup cephesinde de erken başladı, şiddetlenerek bütün gün sürdü. 4. ve 3. Gruplar arasında
bir boşluk oluştu. Bu boşluk Çaldağı'na açılıyordu. Çaldağı tıpkı Mangal Dağı gibi bütün çevreye
egemen bir dağdı ve Türk savunması sırtını bu dağa dayamıştı. Son dayanaktı.
 
İsmet Paşa, daha az tehlikede gördüğü Mürettep Kolordu'dan 1. Süvari Tümeni'ni çekip 4. Gruba
verdi. Oradan buradan küçük birlikler toplayıp onları da yolladı. Aradaki boşluk bu birliklerle
doldurularak Çaldağı yolu kapatıldı.
 
Savaş gece yarısı dengelendi.38
 
3., 2. ve 1. Grup cephelerine taarruz geceden başlamıştı. Öteki komutanlar gibi Birinci Kolordu
Komutanı General Kondulis de, ordunun nasıl olsa cephane yollayacağına güvenerek, sabahleyin
özellikle 3. Grup mevzilerini uzun ve yoğun ateş altına aldırdı. Mevziler cehenneme döndü. Patlayış,
ateş, alev, duman, çığlık, şarapnel, taş, toprak, insan, kan birbirine karıştı. Her şey sarsılıyordu. Ateşi
yeterli bulunca üç tümenini birden taarruza geçirdi. Yoğun top ateşi ve taarruzun baskısı 57. Tümen'i
sarsmıştı. Askere şevk vermek için komutanlar ateş hattına geldiler. 37. Alay'in Komutanı Binbaşı
Osman Bey şehit oldu. Tümen saat 16.00'da sarsılmaya başladı ve giderek çözüldü.
 
Komutanlar çözülmeyi durdurmak, Haymana'ya açılan boşluğu kapatmak için didinirlerken,
beklenmedik bir şey oldu, General Kondulis bu başarıyı ilerletmedi, saat 17.00'de taarruzu yavaşlattı,
sonra da durdurdu.38a
 
Sebebini anlamadıkları bu duraklama Türklere nefes aldıracaktı. Haymana yolunu sağlamcakapattılar.
 
YUNAN KURMAY KURULU da bu duraklamanın sebebini anlamamıştı. Çaldağı ya da Haymana'nın
ele geçirilmesi, Ankara yolunun açılması demekti.
 
Haymana doğrultusunda cepheyi yarmasına ramak kalmışken General Kondulis'in taarruzu
yavaşlatması, sonra da durdurması
 
Sakarya Savaşı 413
 
kurmay kurulunu şaşırttı. Sariyanis General Kondulis'e verip veriştirirken, General Papulas'ın yaveri
geldi. Komutanın Yarbay Spridonos'u beklediğini haber verdi.
 
Spridonos yeni bir ikmal yolu hakkında konuşmak için 'harekât çadırına' gelmişti. Yavere yavaşça
sordu:
 
"Kötü bir şey mi var?"
 
"Galiba."
 
GENERAL PAPULAS geniş çadırında, portatif bir masanın başında, lambasını yakmamış, akşam
loşluğu içinde, yorgun ve yalnız oturuyordu. Spridonos'a "Otur" dedi. Sesi kaygı vericiydi.
 
Spridonos oturdu.
 
"General Kondulis'ten özel bir mesaj aldım. Oku!"
 
Masanın ortasında duran telsiz mesajını önüne itti. Kondulis cephanesinin bitmek üzere olduğunu, bu
yüzden taarruzu durdurduğunu, yeni cephane gelmediğini, düşman taarruzu halinde cephesinin
çökeceğini bildiriyor ve mesajını şöyle bitiriyordu: "En kısa zamanda cephane ikmali için Tanrı'ya ve
Başkomutana yalvarıyorum!" 39
 
Spridonos'un gözleri yaşardı. Başını kaldırdı. Papulas'la göz göze geldi. Komutanın gözleri de acı
doluydu:
 
"Yorgo, Türklere yakalanmadan cephane yetiştirmeni istiyorum."
 
Spridonos ayağa fırladı. Heyecandan titriyordu:
 
"Komutanım! Beşköprü'de cepheye getirtmeyi başaramadığım çok cephane var. Onları getirmek için
şimdi yola çıkıyorum."
 
"Acele et Yorgo."
 
Papulas, General Kondulis'e 'savunmaya geçip cephane beklemesini' emretti. Spridonos yarım saatsonra silahlı askerlerle dolu üç otomobille yola çıktı.40
 
12. GRUP CEPHESİNDE savaş bütün gün delice sürmüş, boğuşma boğazlaşmaya dönmüştü.
 
Kayalık mevzilere düşen mermiler, keskin taş parçalarını da şarapnel gibi dört bir yana
savuruyorlardı. Buradaki şartlara dayanmak için insan demirden dökülmüş olmalıydı.
 
414 Şu Çılgın Türkler / Yunan Büyük Taarruzu
 
Hava kararırken yer yer çözülme başladı, iyi eğitilmemiş askerlerden geriye kaçanlar oldu. Kaçanlar
ateş hattının tam gerisinde Albay Halit Bey ve iki tabancasıyla karşı karşıya geldiler. Yüzleri savaş
kiriyle kararmış, gözleri korkudan büyümüş yılgın askerler, birden ayıldılar ama geç kalmışlardı.
 
Albay, kalabalığın önünde duran kaçmaya kararlı birkaç askeri korkunç bir hızla ardarda vurdu.
Kalanların çeneleri kilitlendi. Demek Deli Halit Bey buydu!
 
Halit Bey kalanlara, tabancasıyla cephe yönünü göstererek tek kelime söyledi:
 
"Yerinize!"
 
Askerler birbirlerini çiğneyerek cepheye geri döndüler.
 
Bir saat sonra bazı küçük gruplar yeniden geriye kaçmaya başladılar. Karşılarına yine Halit Bey
çıktı. Bir yandan kaçak gruplarının önündekileri vuruyor, bir yandan da ateş etmesi için orada
bulunan 16. Alay Komutanı Binbaşı Rahmi Apak'a bağırıyordu. Ateş etmezse onu da vurabilirdi.
Rahmi Apak da tabancasını çekip ateş etmeye başladı. Ama o kaçakların ayaklarına doğru, yere ateş
ediyordu.
 
Kaçaklar geldikleri hızla silahlarının başına döndüler. Bir daha da kimse kaçmaya yeltenmedi. Cephe
daha az tehlikeliydi.
 
Rahmi Apak o gece anı defterine, savaş tarzını hiç beğenmediği Halit Bey için şunu yazacaktı:
 
"Bu adamın bulunduğu bir yerde çözülme ve bozgun olmaz. Geriye gelmekten herkes titrer" il
 
TEĞMEN ŞEVKET EFENDİ'nin güncesinden:
 
"Bugün iki piyade bölüğümüzü idare eden Asteğmen Ekrem Efendi de şehit düştü. Böylece
taburumuzun üç piyade bölüğü de tamamen subaysız kaldı... Alayımızın mevcudu yarıdan da aşağıya
düştü... Ama düşman da çok kayıp verdi... Düşmanı burada didikleye didikleye bitireceğiz." 41a
 
CEPHE bir dik açı şeklini almış, cephenin köşesi ilerde kalmıştı. Cephe Komutanlığı gece köşedeki
birlikleri geriye çekti. Cephe çizgisi düzeldi ve kısaldı.411"
 
Sakarya Savaşı 415 
Cephenin geri çekilerek düzeltilmesinden sonraki durum
 
Düşmanın bir türlü ele geçiremediği güzel Yıldıztepe terk edildi. Türk cephesi yavaş yavaş yön
değiştirmekteydi. Bu çekilişle yüzü batıdan güneye döndü.
 
İstanbul'dan yeni gelen ve Haymana'da görev bekleyen subaylar, subay kaybı çok olan birliklere
verildiler.
 
8. Tümen Komutanı Albay Kâzım Sevüktekin orduda Efe Kâzım diye anılan babacan, kabadayı bir
komutandı. Takdim için yanına getirilen yeni genç subaylarla pek kısa konuştu, isimlerini, nereli
olduklarını sormadı. Hatta yüzlerine bile pek az baktı. Başarı dilemekle yetindi.
 
Komutanın bu soğuk tavrı Kurmay Başkanını şaşırtmıştı. Ağzını arayınca komutanın birden gözleri
doldu:
 
"Yahu bu aslan gibi çocuklar birkaç gün içinde şehit olacaklar. İsimlerini bilmez, yüzlerini
hatırlamazsam, acıya daha kolay katlanıyorum. Anlayabildin mi?"
 
416 Şu Çılgın Türkler / Yunan Büyük Taarruzu
 
SÜVARİ GRUBU gece sol kanat yakınındaki Canımana Köyü'ne ulaştı. Köylüler su ve ayran
koşturdular. Atlar sulanıp yemleri verildi. Zavallıların yarıdan fazlasının nalları dökülmüştü. Ertesi
gün büyük bakım günü olacak, atlar nallanacak, tırnakları ziftlenecek, kuyrukları kısaltılacak, eyer ve
koşum takımları elden geçirilecekti.
 
Çorba kazanları ateşe kondu. Çoğu o kadar yorgundu ki yemeği bekleyemeden uyuyacaktı.
 
Yunan ordusunun sağ açığında üç süvari tümeni ile bir süvari tugayının toplanmış olması Andreas'ı
çok ürküttü. Sağ kanadını korumak için ciddi önlemler aldı. Bir süvari tümeninin gücü bir piyade
taburu kadardı ama düşmanı ürkütmeye adı bile yetiyordu.41c
 
BEŞKÖPRÜ'ye gece yarısı ulaştılar. Uzunbey olayından sonra Türk baskını korkusuyla yaşayan
köprü muhafızları, asker dolu üç otomobili ateşle karşıladılar.
 
Birkaç akıllı asker beyaz fanilalarını sallayarak, durmadan ateş eden muhafızların dikkatini çekmeyi
başardı.
 
Sonunda köprüyü geçtiler.
 
Beşköprü'de 120 büyük kamyon cephane vardı. Bu kadar cephane, yeni ikmal yolu açılana kadar
ordunun ihtiyacını karşılardı. Spri-donos Türklere yakalanmamak için sabah olmadan geri dönmek
istiyordu. Fakat konvoyu düzenlemek vakit aldı. Ancak gün doğduktan sonra hazır olabildiler.
 
Bugün 30 Ağustos, savaşın sekizinci günüydü. 
120 kamyon sıralandı. Spridonos muhafızlarla dolu iki otomobili sona ve ortaya yerleştirdi.
Şoförlerin yanına da birer muhafız oturttu. Hızlı gidilecek, ne olursa olsun durulmayacaktı. Kendi de
otomobiliyle en önde yer aldı. Ağır ağır köprüden geçtiler.
 
Muhafızların parmakları tetikte, gözleri tepelerdeydi. Hiç Türk süvarisi görünmüyordu. Kamyonlar
yanaşık düzen, birbirlerinin toz bulutu içinde uzaklaştılar.
 
Mürettep Tümen'in iyi gizlenen keşif kolu konvoyu izlemişti. Durumu tümene bildirdi.
 
Süvari Alayı konvoyu dağıtmak için yola çıktı.
 
Sakarya Savaşı 417
 
KATİMERİNİ gazetesi savaş muhabiri Hristos Nikolopulos, askeri bir otomobille 2. Tümen'in
karargâhına gitmek üzere sabah erkenden yola çıktı. Tümen Komutanı ünlü Albay Valettas'la yapacağı
röportajın çok ilgi toplayacağına güveniyordu.
 
Nikolopulos yarı yolda bir sahra hastanesi görünce arabayı durdurdu. Çadırlarda yer kalmamış
olmalı ki yaralıların çoğu açıkta yatıyordu. Hastane başhekimiyle konuştu. Başhekim çadır ve sargı
bezi sıkıntısı çektiklerini söyledi:
 
"Dünden beri de ambulansları öküzler çekiyor."
 
Bunu kötü bir şaka sanmıştı. Yolda öküzlerin çektiği iki ambulans görünce şaka olmadığını anladı.42
Benzin de sorun olmuştu demek ki. Cepheye hayli yaklaştığı sırada, üstü başı dökülen bazı askerler
arabayı durdurdular. Kıvırcık sakallı bir asker pencereyi açan Ni-kolopulos'a "Cephane!!!" diye
yalvardı, "..Allah aşkına cephane! Geriye dönün ve cephane getirin!" 43
 
Nikolopulos'un göğsüne ağrı saplandı.
 
İki hafta önce Eskişehir'den şarkılar söyleyerek ayrılan o gıcır gıcır Yunan ordusu, bu ordu muydu?
Ne olmuştu da bu hale düşmüştü?
 
FALİH RIFKI ATAY'ın bugünkü yazısının konusu yine Sakarya Savaşı'ydı:
 
"Türk dağlarının bağrından kaynayıp Türk köyleri ve Türk ormanları arasından akarak Türk
kıyılarında denize karışan Sakarya'nın ismi, yedi günden beri milli coğrafyadan milli tarihe geçti...
Sönmüş görünen Türk ruhu yedi günden beri Sakarya kıyılarında bir alev gibi yanıyor.
 
Türkler dirilmiyorlar, yaşadıklarını ispat ediyorlar!' **
 
SÜVARİ ALAYI, hızla yol alan konvoyun önüne geçip de yolunu kesemedi. Ancak yetişmeyi
başarabildi. Tek çare vardı: Atlı hücuma kalkmak.
 Süvarileri gören şoför korkudan kısılmış bir sesle "Komutanım!" dedi. Spridonos başını kucağındaki
haritadan kaldırıp şoförün gösterdiği yana baktı. Tüyleri diken diken oldu. Kılıçlarını çekmiş,
mızraklarını ileri uzatmış yüzlerce süvari, sağdaki tepeden saflar halinde aşağı iniyor, demir
kamyonların üzerine geliyordu.
 
418 Şu Çılgın Türkler / Yunan Büyük Taarruzu
 
"Hızlan! Lanet olsun! Hızlan! Daha hızlan! Daha!" Muhafızlar ateş etmeye başladılar. Vurulan süvari
devriliyor, ötekiler doludizgin yaklaşıyorlardı. Bir anda demir kamyonların yanlarında bitiverdiler.
 
Motor homurtuları, at kişnemeleri, hücum naraları, bağırışlar, çarpışma, yırtılma, kırılma ve silah
sesleri, kılıç şakırtıları, demir gümbürtüleri birbirine dolaştı.448
 
DR. HASAN Cebeci Hastanesi'nde başhekim yardımcısı olmuştu. Ortalığı titretiyordu ama işlerini
dürüstçe yapanlar kendisinden çok memnundular. Sabah vizitesinden sonra yeni gönüllü hemşireleri
topladı. Henüz uyum sağlayamamışlardı, hata yapıp duruyorlardı. Doktorun haşlayacağını sanarak
korku içinde toplandılar. Ama doktor hiç beklemedikleri bir konuşma yaptı:
 
"Hanımlar!
 
Gönüllü hemşire olarak uygarlık hareketinin öncüleri arasına sizler de katıldınız. Bu cesur tavrınız
dolayısıyla hepinizi kutluyorum.
 
Beni iyi dinleyiniz!
 
Oturduğum mahallede, kadınlar sokağa yüzlerini kara peçeyle örterek çıkıyorlar. Bir erkek
görürlerse, arkalarını da dönüyorlar. Duvara dönüp çömelenler de var. Dini bir gereklilik mi bunlar?
Hayır. Peki ne? Düpedüz ilkellik. Yazık ki birçok ilkelliğimiz daha var.
 
Ama bir toplum donup kalmaz, değişip gelişir. Biz de ister istemez değişip gelişiyoruz. Hayatımıza
öğretmen, çeteci, işçi, kağnıcı, yazar, dernek yöneticisi hanımlar karıştı. Bunlar da Müslüman. Ama
bu hanımlar peçe takmıyor, çarşaf giymiyor, tavuk kafese kapanır gibi eve kapanmıyorlar. Kendilerini
ikinci sınıf bir yaratık olarak görmüyorlar. Erkeklerin iki adım gerisinden yürümüyorlar. Vatan
savaşına katılmayı namus borcu biliyorlar.
 
Durum şu: Bir yanda o hanımlar var, bir yanda da sizler. İlkellikle uygarlık yan yana. Bunlar zamanla
karşı karşıya gelecekler. Ya ilkellik uygarlaşmanın önünü kesecek, ya uygarlaşma ilkelliği yenecek.
Türkiye'nin geleceği bu çatışmayı sizin kazanmanıza bağlı.
 
Bu çizgide durun, gerilemeyin, ödün vermeyin, korkmayın, kanmayın, geleceğimizi ilkelliğe kurban
etmeyin!
 
Haydi hanımlar, kolay gelsin!"
 
Sakarya Savaşı 419 
Gönüllü hemşirelerden bir kısmı
 
CEPHEDE çıkıntı oluşturan bölümdeki birliklerin geri çekilmesi Yunan kurmaylarını çok
ümitlendirmişti. Bu genel bir çekilişe hazırlık olabilirdi. Durumu kesin olarak anlamak için hava
keşfi yapılmasına karar verildi.
 
On beş dakika sonra bir Breguet-XIV, İnlerkatrancı Havaa-lanı'ndan havalandı. Bir saat sonra döndü.
Raporu kısa ve kesindi: Türkler genel olarak geri çekiliyorlardı. Yunan karargâhı sevince boğuldu.
Bekledikleri olmuş, Türk direnişi sonunda çökmüştü!
 
Bu sevinç sürerken cephane konvoyu da çıkageldi.
 
Kamyonlar kurşun, kılıç ve mızrak yaraları ile doluydu, çoğunun ön ve yan camları kırılmış, farları,
çamurlukları parçalanmıştı. Yarısı patlak lastikle gelmişti. Muhafızların yarısı çarpışma alanında
kalmıştı. 30 kamyonun bir kısmı geri kaçmış, bir kısmı da Türklerin eline geçmişti. Ama olsun, 90
kamyon cephane gelmişti ya.45 Konvoy gösterilerle karşılandı.
 
General Papulas, yüzü cam çizikleriyle dolu olan Spridonos'u kabul etti:
 
420 Şu Çılgın Türkler / Yunan Büyük Taarruzu
 
"Teşekkür ederim Yorgo. Büyük iş basardın. Dağıtımı çabuk yap! Üç kolorduyu da taarruza
kaldıracağım. Ankara yolunu bu cephane ile açacağız."
 
Kolordulara, çekilen Türkleri takip etmeleri emredildi. Bugünkü taarruza 'Ankara'ya Doğru' adı
verildi.46
 
Yunanlıların iyimser olmaları için önemli bir sebep daha vardı: Çıkıntıdaki birlikler geri çekilince,
Kavuncu köprüsü Türk toplarının menzilinin dışında kalmıştı. Demiryolu Sazılar istasyonuna kadar
çalıştırılıyordu. Türk süvarilerinin hücumuna uğrama tehlikesi olmadan, Sazılar-Kavuncu köprüsü ya
da Eskişehir-Sivrihisar-Kavuncu köprüsü yolu ile ikmal yapılabilir, yaralılar da bu güvenli yollardan
Eskişehir'e gönderilebilirdi. Süvariler yüzünden kaç zamandır yaralıları cephede tutmuş, geriye
yollayamamışlardı.
 
Yunanlıların yeni ikmal yolları: Kavuncu Köprüsü - Sazılar İstasyonu Kavuncu Köprüsü - Sivrihisar
- Eskişehir
 
Sakarya Savaşı 421
 
YUNAN HAVACILARININ yine hayal gördükleri anlaşıldı. Türklerin çekildiği filan yoktu.
Geceleyin yerleştikleri yeni mevzilerde Yunan ordusunu bekliyorlardı.
 
Her kesimde daha da şiddetle direndiler.
 Bugünün önemli savaşı 4. Grup cephesinde oldu. Bu grubun karşısındaki Üçüncü Kolordu, yüzünü
kuzeyden doğuya, Çaldağı yönüne çevirmişti. Bu yönü kapatma görevi, 4. Grup emrine yeni girmiş
olan 1. Süvari Tümeni'nindi. Sayıca çok azdı, savunmak zorunda olduğu cephenin genişliği ise
sayısına göre fazlaydı: 8 km.
 
Aksi gibi taarruz da gittikçe şiddetleniyordu.
 
Bu tehlikeli durum Cephe kurmaylarını çok tedirgin etti. Yunanlılar Çal'ı ele geçirirlerse Türk
cephesinin gerisine hâkim olurlardı. Dağdan cephe gerisi tabak gibi görünüyordu. Bu da yenilgi
demekti. Çal'a mutlaka takviye yetiştirmek gerekiyordu.
 
Ama nereden?
 
Sağ kanattaki Mürettep Kolordu'nun iki tümeni kalmıştı, merkezde durum kıl payı dengelenmişti, sol
kanatta ise ölüm kalım savaşı sürüyordu. Nereden bir kuvvet alınsa, orası zayıflayacak, biraz
zorlanırsa kopacaktı. ,
 
İsmet Paşa tehlikeyi göze alarak 15. Tümen ile 24. Tümeni Çal'ı korumakla görevlendirdi.
 
BİNBAŞI TEVFİK BIYIKLIOĞLU 4. Grup Komutanı Kema-lettin Sami Bey'e telefonla Çal'a iki
tümen yolladıklarını bildirdi. 4. Grup Komutanı sevinemedi, Kurmay Başkanına dert yandı:
 
"En yakın tümen bile ancak sabah yetişebilir."
 
"Evet komutanım. Takviye gelene kadar dayanıp bu geceyi atlatmamız şart."
 
Grubun tek ihtiyat birliği, iki taburlu 190. Alay'di. Komutan onu en zor saat için saklıyordu. Sonunda
o en zor saat gelmişti.
 
"190. Alay'ı Çal'a kaydıralım.." dedi, "..takviyeler yetişene kadar Süvari Tümeni'ne destek versin."
 
"Peki efendim."
 
422 Şu Çılgın Türkler / Yunan Büyük Taarruzu
 
SAĞLIK BAKANLIĞI, gelen yaralılara yer açmak için yürüyebilecek durumda olan yaralıları
kafileler halinde, Allah'a ve yol üzerindeki köylerin şefkatine emanet ederek, yeni açılan Çankırı ve
Kırşehir hastanelerine yollamaya başlamıştı. Yaralılar araba olmadığı için yürüyerek gidiyorlardı.
Çankırı 130, Kırşehir 180 kilometreydi. Buralar dolunca yaralılar yeni yapılan Kastamonu
hastanesine yollanacaklardı.
 
Ağustos sıcağı ortalığı kavuruyor, yaman yolculuk günler sürüyordu.
 
Yaralı akını azalmadığı için Öğretmen Okulu ile yanındaki Sanayi Okulu da hastaneye çevrilmişti. 47
Bugünkü Bakanlar Kurulu toplantısında ilk sözü yorgunluktan gözlerinin altı çürümüş olan Dr. RefikBey aldı:
 
"Onlar da doldu. Son gelen yaralılar açıkta kaldı. Bütün resmi binalardan yararlanmak zorundayım."
 
Refet Paşa Sağlık Bakanının niyetini anlamıştı, "Siz galiba bu binaya da el koymayı düşünüyorsunuz"
dedi.
 
"Evet. Hiç olmazsa birinci katı kullanmak istiyorum."
 
Bayındırlık Bakanı Ömer Lütfı Bey şaşırdı:
 
"Eeee, biz nerede çalışacağız?"
 
Bakanlıkların memurları, arşivleri, eşyaları Kayseri'ye yollanmış, Ankara'da sadece Bakan ile uygun
gördüğü birkaç memur kalmıştı. Adalet Bakanı Refik Şevket İnce, "Telaş etmeyin yahu.." dedi,
"..ailemi Kayseri'ye yolladım. Evde iki odam boş. İki bakanlığı misafir edebilirim." 48
 
H
 
Dr. Refik Saydam Celal Bayar
 
Sakarya Savaşı 423
 
Bu açıklama üzerine İktisat Bakanı Celal Bayar da ikinci odaya talip oldu. Refik Şevket Bey sevindi:
 
"Memnuniyetle. Evde eşya var. Bir şey getirmenize gerek yok. Mührünüzü alıp gelin, yeter."
 
Gülüştüler. Çoğu ateşten geçerek bugüne gelmişti. Bu yüzden paniğe kapılmıyorlardı. Ümit gibi
yenilmez, yıkılmaz bir müttefikleri vardı. Bu iyimser hava Sağlık Bakanım sinirlendirmişti.
Kaleminin tersiyle masaya vurarak dikkatlerini çekti:
 
"Sözüm bitmedi, önemli bir sorunum daha var."
 
Hasan Saka homurdandı:
 
"Anlaşıldı, yine para isteyeceksin."
 
"Evet. Çünkü..."
 
"Biliyorum, ödeneğin var ama paran yok. Halbuki ilaç alman lazım."
 
Maliye Bakanı'nın derdini bilmesi Dr. Refik Bey'e ümit verdi:
 
"Evet."
 Hasan Saka, "Sen para diye çok geldin gittin.." dedi, "..yandaki odanın Maliye Bakanlığı olduğunu iyi
bilirsin. Odadaki kasa da devlet hazinesidir. Kasayı kapatmadım bile. İçinde para bulursan al, helal
olsun."
 
"Peki, ne yapacağım?"
 
"Veresiye alacaksın."
 
Refik Saydam titremeye başladı:
 
"Rica ederim Hasan Bey! Dünyaya kafa tutan bir hükümet, ordusunun ilacı için mahalle eczanesine el
açar mı? Biri duysa ne der?"
 
Hasan Saka istifini bile bozmadı:
 
"Ne diyecek? 'Bunların paraları yok ama yürekleri var' der." 48a
 
SAATLER geçtikçe durum daha tehlikeli olmaktaydı. Çal'ın batı eteğinde 1. Süvari Tümeni canı
pahasına dayanıyordu. Hava kararırken 190. Alay yetişti. Ama Süvari Tümeni'nin takati tükenmişti,
alaya bir görev veremeden çözüldü, emrindeki bazı küçük piyade birliklerini de birlikte sürükledi,
adeta dağılarak kuzeydoğuya (Karayavşan'a) çekildi.
 
Çaldağı yönü açılmış oldu.
 
424 Şu Çılgın Türkler / Yunan Büyük Taarruzu
 
önünde bir engel kalmayan 10. Yunan Tümeni rahatça ilerlemeye başladı.
 
Cephenin bütünlüğü ve güveni tehlikeye girmişti.
 
Kemalettin Sami Bey, 190. Alay'ın 'gerekirse kendini feda ederek, takviyeler yetişene kadar ilerleyen
düşmanı durdurmasını' emretti. 48b
 
Alayın komutanı Yarbay Sabit Noyon tam bir asker, alayı da ateş topu gibi bir birlikti.
 
Yetişmek için durmadan ve hızlı yürümüşlerdi. Askeri dinlendirmek için uygun bir yerde geçici
olarak durup silahlan çattılar. Yiyecek yoktu. Dert etmediler. Asker çay yapıp peksimetle açlık
bastırmaya alışıktı. Hava kararınca durumu öğrenmek için dağa keşif kolları yollandı. Askerler çay
için küçük ateşler yakarlarken üç kağnı ağır ağır gelip ordugâhın kıyısında durdu. Öndeki kağnıcı
yaşlı bir kadındı. Seslendi:
 
"Burası 190. Alay mı?"
 
Haydar Çavuş mum feneriyle yaklaştı, "Evet ana" dedi.
 "Eyi. Size yiyecek getirdik."
 
Haydar Çavuş inanamadı. Bu kargaşalıkta ikmal işinin böyle düzenli, bu kadar hızlı işlemesi mümkün
değildi.
 
"Allah Allah. Kim yolladı sizi?"
 
"Ne bileyim? Erzakla ekmeği verdiler, burayı tarif edip 'haydi' dediler, geldik."
 
Birkaç er yaklaşmıştı, biri sordu:
 
"Ne var?"
 
Kadıncağız torunu yaşındaki askerleri memnun etmek için dişsiz ağzını şapırdattı:
 
"Ziyafet var yavrularıma. Tulum peyniri, ekmek, kavun."
 
"Başka bir şey yok mu?"
 
Yarbay Sabit Noyon
 
Sakarya Savaşı 425
 
Kadın içerledi:
 
"Anaavv! Daha ne olsun ülen?"
 
Kızması hoşlarına gitmişti. Üstelediler:
 
"Sıcak yemek yok mu yani?"
 
"Şimdi şaplağı yersin ha! Bu kıyamette bunu bulduğuna şükret, zevzek!"
 
Haydar Çavuş buruşuk kadına büyük bir sevgiyle sarıldı:
 
"Kızman hoşlarına gitti de ondan takılıyorlar anacığım. Kusura bakma."
 
Kadın gevşedi:
 
"Eh, öyleyse canları sağ olsun hınzırların.."
 
Koca sesiyle bağırdı:
 
"..Kızlar! Yükü boşaltıverin."
 Ordugâhın öbür yanında, alay komutanı, iki tabur komutanı ve bölük komutanları bir ağacın altında
oturmuş, alçak sesle durumu değerlendiriyorlardı. Keşif kolları, düşmanın dağın batı kısmını ve batı
zirvesini işgal edip durduğunu saptamışlardı. Her yana hâkim zirvenin sabah düşmanın elinde kalması
büyük tehlike yaratacaktı. Tümen taarruzunu kolayca ilerletir ve dağın tamamını ele geçirirdi.
Düşmanı durdurabilmenin ilk şartı, batı zirvesini geri almaktı. Komutan önerisini yaptı:
 
"Bu gece zirveyi baskınla ele geçirelim. Ölene kadar direnerek orduya zaman kazandıralım. O
zamana kadar birlikler yetişir."
 
Komutanlar duraksamadan öneriyi kabul ettiler.
 
"Öyleyse beyler şimdi baskının ayrıntılarını konuşalım!"
 
Emir subayı peynir, ekmek ve kavun getirdi.
 
"Asker?"
 
"Üç araba erzak geldi efendim. Asker de yemeğe oturmak üzere."
 
"Güzel."
 
İçleri rahat, yemek yiyerek baskını ve sonrasını planladılar.
 
Zirveyi ve çevresini uzunca bir zaman savunacaklarını düşünerek artan peynir ekmek bölüştürülüp
torbalara yerleştirildi, sakalar tulumları doldurdular.
 
Teyemmüm ederek yatsı namazını topluca kıldılar. Helalleşip gece yarısından önce yola çıktılar.
 
426 Şu Çılgın Türkler / Yunan Büyük Taarruzu
 
Çaldağı'nın güney yamaçlarından yukarı tilki gibi sessizce tırmandılar. Baskın için yayıldılar ve
zirvedeki Yunan birliğinin içine birkaç noktadan birden süngüleriyle hışım gibi daldılar. Zirve ve
çevresini temizleyip mevzilendiler.48c
 
SaatOl.OO'di.
 
Savaşın dokuzuncu günü başlamıştı: 31 Ağustos!
 
.**
 
I. Yunan Kolordusu karargâhı savaşı izliyor.
 
CEPHE KARARGHINDA genel olarak gündüz uyunuyor, gece çalışılıyordu. Ama günler o kadar
hareketli geçmekteydi ki gündüzleri de uyumak pek mümkün olmuyordu artık. Fırsat bulan,
uykusuzluğunu beş-on dakika kestirerek gidermeye çalışıyordu. Hepsinin gözleri küçülmüş, avurtlarıçökmüştü.
 
İsmet Paşa Başkomutan'ın yanına, saat 01.00'den sonra gelebildi. Yorgun ve sıkıntılıydı:
 
"Sol kanatta düşman faaliyeti hızını kaybetti. Ama merkezde cepheyi yarmak için durmadan
saldırıyorlar. Yarın da saldıracaklardır. Kemalettin Sami Bey Çaldağı'na bir alay sevk etmiş. Çal'da
bu gece sadece bu alay var. Öbür birlikler ancak sabaha yetişebilir. Bu ge-
 
Sakarya Savaşı 427
 
cemiz çok kritik. Çaldağı'nın elden çıkması olasılığını dikkate alarak Kızılırmak'ın doğusuna çekiliş
planlarını hazırlamaya başladık." 49
 
Sustu.
 
Gözler Başkomutan'a döndü. İsmet Paşayı, başını önündeki haritadan kaldırmadan dinlemişti. Halide
Edip Hanım ordunun en kötü olasılığa göre hazırlık yapmasına alışmıştı ama yine de içi titredi. Çal-
dağı elden çıkarsa ne olacağını da anlatmışlardı. Üzüntüden yanmaya başlayan gözlerini M. Kemal
Paşa'ya dikti. Şimdi başını kaldıracak, gerçekçi bir insan olarak herhalde karargâhın yaptığı
hazırlıkları onaylayacaktı. Sonra da geri çekilişin ayrıntılarını konuşacaklardı. O kadar emekle ve
ümitle kurulmuş ve bugüne kadar ölümüne direnmiş olan gazi orduyu çekiliş yollarında düşündü.
Millet bu ikinci çekilişin acısına ve yüküne katlanabilir miydi?
 
Nefesini tuttu.
 
M. Kemal Paşa başını kaldırdı. Yoğun düşünce anlarından sonra gözleri koyulaşıyordu. Şimdi de
öyle olmuştu: "Çaldağı elden çıksa da çekilmeyeceğiz" dedi.
 
Kâzım Paşa şaşırdı:
 
"Nasıl olur Paşam?"
 
Başkomutan nasıl olacağını anlattı.
 
YUNAN 10. TÜMENİ sabaha karşı taarruza geçti. 190. Alay, arka arkaya süngü hücumları yaparak
Yunanlıları önce durdurdu, sonra zirveden iyice aşağıya sürdü.
 
Alay hayli kayıp vermişti ama savaş azmi azalmamış, tersine artmıştı. Siperleri geliştirdiler, ağır
makineli tüfekler için taştan yuvalar yaptılar. Puslu sabah aydınlığı içinde kımıldayan her Yunanlı
kurşunu yiyordu. Nişancı erler kuş uçurtmuyorlardı.
 
Zirvedeki bu çılgın alay yüzünden 10. Tümen ilerleyemez oldu. Çal'ı ele geçiremiyordu.49a Albay
Sumilas tümeninin bütün toplarının zirve ve çevresini dövecek biçimde yaklaştırılıp yerleştirilmesini
emretti. Alayı tepeleyip ilerleyemediği için kolordudan ve ordudan azar işitmişti.
 Alayın gözcüleri, dağın etek ve yamaçlarındaki her hareketi göz-lüyorlardı. Topların toplandığını da
gördüler. Belli ki alayı yoğun ateş altına alacak, sonra taarruza geçeceklerdi. Hızla siperleri ve
bağlantı
 
428 Şu Çılgın Türkler / Yunan Büyük Taarruzu
 
yollarını derinleştirdiler, sığınakları büyütmeye çalıştılar. Ağır makinelileri sakladılar. Toplar ateşe
başlar başlamaz korunaklı yerlere çekildiler.
 
Zirve kızıl ateş ve kara duman içinde kaldı. Dağ uyanmış bir yanardağa benzedi.
 
190. Alay'in mevzilerini bir saatten fazla top ateşine tuttuktan sonra 10. Tümen harekete geçti. Alay
çok kayıp vermiş, sığınaklar yıkılmış, siperlerin çoğu allak bullak olmuştu.
 
Sağ kalanlar ve yaraları ağır olmayanlar silah başı ettiler. Savaş başladı. Sakalar, ağırlıkçılar,
sağlıkçılar, aşçılar, tabur imamları, flamacılar, borazanlar da sahipsiz kalmış tüfekleri alıp savaşa
katıldılar.
 
İlerleyemeyen 10. Tümen taarruza ara verdi.
 
ÜÇÜNCÜ KOLORDU'nun sabah raporu General Papulas'ı de-lirtmişti. Sesi karargâhı sarsıyordu:
 
"Bir alay tümenimizin içine dalıyor, zirveyi koruyan birliği temizliyor, en önemli yeri ele geçiriyor,
koca tümen bu alayı defedemiyor, ezip yürümeyi başaramıyor ve Çaldağı'nı işgal edemiyor. Oysa ben
dün Kral'a ve hükümete Ankara'ya yürüdüğümüzü' bildirmiştim.
 
Bugün Çaldağı'nı ve Haymana'yı istiyorum!!!" 50
 
TEĞMEN ŞEVKET EFENDİ'nin güncesinden:
 
"Durmadan yürüyerek Çaldağı'na geldik. Dağın güneyine mev-zileniyoruz. Burasını tek er kalana
kadar savunacağız. Tümenimiz (15. Tümen) çok kayıp vermişti. Henüz subay ve askerce ikmal
edilmediği için bölüklerimiz çavuşların komutası altında'.'5Oa
 
GERİ ÇEKİLEN 1. Süvari Tümeni'nin 11. Alayından 2. Bölük kayıptı. Esir düşmüş olacaktı. Esir
olmayı büyük onursuzluk sayan Alay Komutanı ıstırap içindeydi. Kendi alayından bir bölüğün esir
olmasını affedemiyordu:
 
"Bir süvari esir olmaz, dövüşür ve şehit olur!"
 
2. Bölük esir olmamıştı. Geri çekilme kargaşası içinde yolunu kaybetmiş, Yunan tümeninin içinde
kalmış, Çaldağı'nın sarp vadilerinden birine çekilip saklanmıştı. Yetmiş kişiydiler. Su yoktu. Mata-
 
Sakarya Savaşı 429
 ralarındaki ve heybelerinde taşıdıkları küçük testilerdeki suyu içmediler, peksimetleri yemediler,
atlara verdiler. Tehlikeyi sezen eğitimli savaş atları sessiz duruyorlardı. Bölük tam anlamıyla araziye
uymuştu. Bölük Komutanı dört bir yana atsız keşif kolları çıkardı. Alayına kavuşmak için bir gedik
arıyordu.
 
Bölük iki gün böyle yaşayacak, üçüncü gün buldukları bir boşluktan sızarak düşman içinden
kurtulacak, o sert, affetmez Alay Komutanı bölüğünü eksiksiz karşısında görünce, utanmayı bir yana
bırakıp askerin önünde sevinçten çocuk gibi ağlayacaktı. 5Ob
 
ALBAY ŞÜKRÜ NAİLİ BEY'in komutasındaki 15. Tümen dağın güney eteğine yerleşirken
Başkomutan'ın otomobili de, dağın kuzeyindeki bir yükseltiye tırmanıyordu.
 
Bu küçük tepeden, dev bir boğaya benzeyen Çaldağı ile altın sarısı Haymana Ovası görünmekteydi.
Fevzi Paşa ve Yarbay Salih Omurtak otomobille, yakınlardaki grupların komutanları atlarla önceden
gelmiş bekliyorlardı. Komutanların yanında grup ve bazı tümenlerin kurmayları vardı.
 
Tehlikeli durum yüzünden hepsi mutsuz ve hayli telaşlıydı.
 
Başkomutan komutanların ve kurmayların ellerini sıktı, hatırlarını sordu. Çok iyi dövüştüklerini
söyleyerek teşekkür etti. Yatışmalarını sağladıktan sonra Çaldağı'nı göstererek konuya girdi:
 
"Bütün çevreye hâkim, güzel bir dağ. Elimizde kalması çok iyi olur. Kalması için ne mümkünse
yapın."
 
"Başüstüne!"
 
"Elimizden çıkarsa, geçerli kurallara göre savaşın aleyhimize döndüğünü, yenildiğimizi düşünenler
olacaktır. Ama böyle düşünmekle yanlış yapacaklardır.."
 
Komutanlar ve kurmaylar bakıştılar. Başka ne düşünülebilirdi ki?
 
"..Çünkü biz alan savunması yapıyoruz. Bu yöntemde 'hâkim yer' düşüncesinin yeri olamaz. Bir ordu
aklını ve anlayışını koruyorsa, onun için mevzi önemli değildir. Bir asker her yerde savaşır. Tepenin
üstünde, tepenin altında, derenin içinde, ovada, her yerde. Öyleyse Çaldağı'nı da her alan gibi
şiddetle, inatla savunacağız. Eğer elimizden çıkarsa, araziye mahkûm olmayacağız, durup cephe
kurmak için ille dağ, tepe aramayacağız, elverişli bir yer bulmak için kilomet-
 
430 Şu Çılgın Türkler / Yunan Büyük Taarruzu
 
relerce geriye gitmeyeceğiz, beş yüz metre, bin metre geri çekilip yeniden cephe kuracağız ve aynı
azimle savaşa devam edeceğiz." 50c
 
Salih Bozok, gergin, kavruk yüzlerin birdenbire gevşediğini gördü.
 
Bu açıklama yüzlerce yıllık savunma anlayışının yerine her türlü taktik yaratıya açık, esnek birsavunma anlayışı getiriyor, hepsini düşündüren düğümü çözüyordu. Fevzi Paşa da rahatlamıştı.
Büyük bir saygı ve şefkatle M. Kemal Paşa'nın sırtını sıvazladı.
 
ALBAY SUMİLAS'ın 10. Tümeni yeniden taarruz için hazırlık yaparken, General Kondulis bir
tümeniyle Çal'ın, iki tümeniyle de Haymana'nın güneyine taarruza geçti.
 
Çok acımasız bir savaş başladı. Ortalık kan gölüne döndü.51 Türkler her taarruz girişimini, ölümün
üzerine yürüyerek süngü hücumuyla söndürüyorlardı. Yunan subaylarının askerleri taarruza
kaldırmak için zorladıkları, genç subayların askerlerine örnek olmak için kendilerini feda ettikleri
görülmekteydi. Savaş alanı Yunan ölü ve yaralıları ile doldu. Çok kayıp veren Yunan tümenleri
savaşı kestiler.52
 15. Tümen'den bir müfreze Çal'ın batı zirvesine ulaştı. Müfrezenin komutanı yüzbaşı, 190. Alay'ın
dün geceden beri burada direnerek Çal'ın düşmesini önlediğini biliyordu. Görevi devralmak ve Alay
Komutanı Yarbay Sabit Bey'in ellerinden öpmek için mevziye girdi.
 
Kanı dondu.
 
Yıkık siperler, bağlantı yolları, sığınaklar, mermi çukurları, şehitler ve yaralılarla doluydu. Alaydan
geriye komutan, birkaç subay ve 150 er kalmıştı.53 Şehitleri birlikte gömdükten sonra görevi
müfrezeye teslim eden alay, yaralılarını alarak dağdan aşağıya indi.
 
GECE YUNAN KARARGHINDA herkes çok sinirliydi. Çal-dağı ele geçirilememiş, Haymana yolu
açılamamıştı. Yine çok kayıp verilmişti. Papulas yarmayı gerçekleştirmek için, Andreas'ın
kolordusundan bir tümen alınarak yarma bölgesindeki kuvvetlerin takviye edilmesini emretti.
 
Albay Bernardos çekine çekine, "Ama o kanattan bir tümen çekersek düşmanı sol kanadından kuşatma
planımız suya düşer" dedi.
 
Papulas parladı:
 
Sakarya Savaşı 431
 
"Sen ne diyorsun? O plan çoktan suya düştü! Oradaki düşman süvarileri neredeyse bizim sağ
kanadımızı kuşatacaklar. Tek çare cepheyi yarmak. Yarın yine taarruz edeceğiz!"
 
General Stratigos, buz gibi bir sesle, "General.." dedi, "..her taarruzumuz binlerce insana mal oluyor.
Buna karşılık ciddi bir sonuç alamıyoruz. Ordu şimdiye kadar buna bir çare bulmalıydı."
 
Papulas masaya yumruğunu vurdu:
 
"Siz bu seferin başlıca teşvikçisiydiniz. Zorluklan ve tehlikeleri anlattığım zaman bana 'korkma'
demiştiniz."
 
Stratigos da bağırdı:
 
"Ordu eriyor! Geçmişi değil, bugünü konuşalım."
 
Papulas ayağa kalktı. Yüzünün sağ yanı seğiriyordu:
 
"Evet, eriyor. Üstelik aç. Bazı birliklere ekmek yetişmediği için haşlanmış buğday verildi. Gücü
tükenmek üzere. Ben bunları bilmiyor muyum? Ne yapayım, savaşı keseyim mi?"
 
General Stratigos ürkmüştü. "Yoo, hayır" dedi.
 
"Öyleyse yeter! Eleştiriye son veriniz!"
 Pallis'e döndü:
 
"Yarın da taarruz edilecek. Sabah erkenden!"
 
TÜRK ORDU KARARGHINDA da hava çok gergindi.
 
7. Yunan Tümeni'nin Duatepe ve Kartaltepe'den sonra Karadağ'ı da alması ve Polatlı'ya iyice
yaklaşması iki büyük sorun yaratmıştı:
 
Bu kez de sağ kanadın kuşatılması tehlikesi belirmişti. Bir delik yamanırken bir başka yer
deliniyordu. İsmet Paşa 1. Süvari Tümeni'ni 4. Gruptan alıp zor duruma düşen Mürettep Kolordu'ya
geri yolladı.
 
Sağ kanattaki birlikler Polatlı'dan ikmal ediliyorlardı. Düşmanın yaklaşması ikmal düzenini
bozmuştu. Şimdi Polatlı'dan geride, Yunan toplarının ulaşamayacağı kadar uzakta yeni bir ikmal
noktası kurmak gerekiyordu.
 
Cephe Komutanlığı Çaldağı ve Haymana kesimlerinin savunulması için de ek önlemler aldı. 23.
Tümen'e, alaylarından birini Cephe ihtiyatı olarak hemen Haymana'ya yollamasını emretti.
 
432 Şu Çılgın Türkler / Yunan Büyük Taarruzu
 
Ömer Halis Bıyıktay
 
Şükrü Naili Gökberk
 
23. TÜMEN'in iki alayı ilk hattaydı. Tümen Komutanı Yarbay Ömer Halis Bıyıktay, üçüncü alayı
olan 68. Alay'ı dinlenmesi için cepheden yeni geri çekmişti. Daha iki saat bile olmamıştı.
 
Tümenin yazgısı buydu. Durmadan savaşıyor, bir yere gönderiliyor, yürüyor, siper kazıp yerleşiyor,
savaşıyor, fırsat bulursa yemek yiyor, sonra bir başka yere yetişmesi isteniyor, yeniden yürüyor,
yeniden siper kazıyor, yeniden savaşıyordu... Hep böyle geçmişti günler. Üç alayı da buna alışıktı. Bu
yüzden askerler yürürken uyumayı öğrenmişlerdi.
 
Alaya hemen toplanıp Haymana'ya hareket etmesini emretti. Askerler yeni yatmışlardı. Kalktılar. Saat
23.00'te yola çıktılar.
 
Kel Zeynel'in alayıydı bu. Takımının en sonunda, gözlerinden uyku akarak, elindeki kuru ekmeği
kemire kemire, eşeğiyle uygun adım tin tin yürüyordu. Yürüyüş kolunu denetleyen bölük çavuşu
geçerken laf attı:
 
"Ne haber Zeynel Ağa?"
 
Zeynel, "Ne olacak çavuşum.." dedi, "..Allah yine 'yürü ya kulum' dedi, yürüyorum."
 Çavuşun kahkahası gece sessizliği içinde tabanca gibi patladı.
 
Sakarya Savaşı 433
 
1 EYLÜL 1921 Perşembe günü yine top sesleriyle başladı.
 
Kuzey kanatta 7. Tümen, Dua Tepe'nin doğusundaki Basrikale Tepe'sini sabah erkenden şiddetli
topçu ateşi altına aldı. Birkaç dakika içerisinde tepenin doruğunda bulunan Basri Baha'nın yüksek
duvarlı kabri yerle bir oldu. Tepenin üzeri dümdüz bir hale geldi. Yoğun ateşten sonra dolgun bir
Yunan taburu Basrikale'ye doğru taarruza geçti. Bu tepe sağ kanadın kilidi idi. Düşman bu yüksek
tepeyi ele geçirirse, ordunun sağ kanadına tamamen hâkim bir duruma geçmiş olacaktı.
 
Taarruz etmek için burdaki birliklerin en zayıf ânını bulmuşlardı. Dua Tepe'den çekilen birlikler
Basrikale'ye yeni yerleşiyorlardı. Siperler daha yarım yamalaktı. Yunan birliği berkitilmemiş ve
düzenlenmemiş Türk mevzilerine iyice yaklaşınca süngü hücumuna kalktı.
 
Kâzım Özalp, karargâhıyla birlikte savaşı Karapınar Köyü'nün kuzeyindeki 1063 rakımlı tepedeki
gözetleme ve komuta yerinden heyecan içinde izliyordu.
 
Çok az rastlanılan bir şey oldu. Yunanlıların hücum ettiği yarım yamalak mevzideki askerler son âna
kadar düşmana ateş edeceklerine, siperlerinden fırladılar, onlar da süngü hücumuna kalktılar.
Siperlerin önündeki alanda süngüler ışıldadı. Birbirlerine girdiler. Seyredeni bile yaralayan çok
kanlı bir boğuşma başladı.
 
Kâzım Özalp kaskatı kesilmiş, boğuşmanın sonunu bekliyordu.
 
Sağ kalan Yunanlılar geri kaçtılar. Basrikale Tepesi Türklerde kalmıştı.
 
Düşmanın toplarının menzili içinde kalan Polatlı boşaltıldı. İstasyona indirilen yiyecek ve ekmekler,
birliklere dağıtılamadan kül olmuştu. Durumu öğrenen yakın köylerden ve çiftliklerden birliklere
yufka ekmeği ile azık yağacaktı.
 
Yunan Üçüncü Kolordusu çok çabaladı ama ilerleyemedi.
 
Bugün Panayot da yaralanmıştı. Savaşa ara verilince sıhhiyeciler yaralıları toplayıp geri taşıdılar.
Panayot'u İnlerkatrancı'daki ordu hastanesine gönderdiler. Sol bacağından yaralıydı. Hastanede
unutamayacağı bir sahneye tanık olacaktı.
 
Birinci Kolordu Komutanı General Kondulis bir tümeniyle yine Çal'a yüklendi. Ama Çal Grubu (15.
ve 24. Tümenler) çok iyi direniyordu. Asker hayal edilmesi bile zor bir özveriyle dövüşmekteydi.
 
434 Şu Çılgın Türkler / Yunan Büyük Taarruzu
 
15. TÜMEN'in 38. Alayı iyi mevzilenmişti. Hele ağır makineli tüfeklerden biri, ilerde, tek başına,
çok elverişli bir yer tutmuş, düşmana göz açtırmıyordu. Yunan birliği yeniden taarruza kalktığı sıradatüfek arıza yaptı. Bu talihsizlik savunmayı çok zor durumda bıraktı. Düşman taarruzu hızla
gelişmekteydi. Abdurrahman Çavuş arızayı arıyor, telaş ve heyecandan bulamıyor, üzüntüyle
gözlerinden ip gibi yaş akıtıyordu. Teğmen Şevket uzaktan bağırdı:
 
"İğne mahfazasına bak!"
 
Mahfaza o kadar kızmıştı ki el dokundurulamıyordu. Makineli tüfeğin Karadenizli erlerinden biri
mahfazayı kara başlığı ile tutup çıkardı. Arıza anlaşıldı: İğnenin ucu kırılmıştı. Yeni bir iğne takmak
için kırık iğneyi çıkarmak gerekti ama iğne çıkaracağını bir türlü bulamıyorlardı. Yunanlılar iyice
yaklaşmışlardı. Abdurrahman Çavuş başlığa sarılı olan mahfazayı yakaladı, dişleri, dudakları, dili
cayır cayır yanarak, kızgın iğne kovanını dişlerinin arasına sıkıştırıp çevirdi, kırık iğneyi çıkarıp
yenisini taktı. Çevreye yanık kemik ve et kokusu yayıldı. Dakikada 500 mermi yakan makineliyi
çalıştırdı.
 
Can acısından ve heyecandan bütün ciğeri ile bağıra bağıra yakına gelmiş olan Yunan askerlerini
biçmeye başladı.53a
 
GENERAL KONDULİS Çal yönünden ümidini kesti.
 
İki tümeniyle Haymana yönünü bir daha zorladı. Gırtlak gırtlağa bir savaş başladı. 8. Tümen birkaç
saat içinde 900 erini kaybetti, 57. Tümen'in üç alay komutanı da yaralandı, 176. Alay'dan iki bölük,
131. Alay'dan iki tabur esir düştü.54 Savaş dolayısıyla bu birliklerin mevcutları çok azalmıştı ama
birlik olarak esir olmaları herkesi şaşırttı ve çok üzdü.
 
8. ve 57. Tümenler, Haymana'nın 2 km. güneyindeki sırtlara çekildiler ve burada çılgınca direndiler.
Çünkü bu sırtlardan ötesi Haymana, dolayısıyla Ankara'ydı.
 
Ağır kayıp Kondulis'i korkuttu. Taarruzları durdurdu, Kurmay Başkanına, "Etimiz dökülüyor.." dedi,
"..hedefe ancak iskeletimiz varacak." 54a
 
Sakarya Savaşı 435
 
Yunan 3. ve 1. Kolordularının Çal Dağı ve Haymana güneyine taarruzları
 
MİLLİ SAVUNMA BAKANLIĞI'ndan gelen 31 Ağustos günlü ivedi mesaj üzerine Binbaşı Ekrem
Bey, subay gönderme işi ile ilgili görevlilerle Aksaray'daki güvenli evde akşam üzeri buluştu. Hemen
konuyu açtı:
 
"Ankara acele 15 alay komutanı, 35 tabur komutanı, 150 yüzbaşı, 400 teğmen ve üsteğmen istiyor."
54b
 
Yüzbaşı Rasim çıplak ayak ateşe basmış gibi inledi:
 
"Ooof! Ne çok subay kaybetmişiz."
 Ekrem Baydar, "Ankara, gidecekler için yol parası da yollamış.." dedi, "..bu akşam faaliyete geçin."
 
"Başüstüne."
 
GENERAL ANDREAS, ordunun emri üzerine batıya, Albay Ka-linski'nin komutanı olduğu
disiplinsiz 9. Tümen'i yollamıştı. Birinci Kolordu ile araları çok açıldığı için bazı birliklerini de bu
boşluğa sürdü. Elinde ciddi taarruz yapabilecek güç kalmadı.
 
436 Şu Çılgın Türkler / Yunan Büyük Taarruzu
 
İki yan da topçu düellosuyla vakit geçirdi. 1. ve 12. Grup bu sayede dinlendi. Bitkin birlikler sıcak
yemek yiyebildiler, temizlik yaptılar ve gece erkenden toprağa uzanıp uyudular.
 
Yüzbaşı Faruk bu fırsattan yararlanarak Nesrin'e mektup yazdı:
 
"Nesrin Hanım,
 
Karavana ve barut kokusu yaradı. Çok iyiyim. Bugün savaş yok. Savaş gürültüsüne o kadar alışmışız
ki bu sessizlik hepimize tuhaf geldi. Siz nasılsınız? İşiniz başınızdan aşkın olmalı. Şehitlerimizi
burada toprağa veriyor, yaralıları size yolluyoruz. Önümüzdeki yaz bu topraklarda gelincikler kan
kırmızı açacaktır.
 
Şefkat ve ilginiz için size bütün gönlümle bir daha teşekkür ediyorum. Kalpağımı kıskanan çok.
Nazara geldi. Geçen gün ateş hattına gitmem gerekmişti. Afacan bir mermi kalpağımın sağ yanını
çizip geçti, küçük bir savaş anısı bıraktı. Başta suratsız Hasan, bütün doktorlara selam. ■
 
Allaha emanet olun"
 
Mektubu ertesi günü yollayacak ama adresini bildirmeyecekti.
 
BU GECE Nesrin yine nöbetteydi. Sorumlu olduğu koğuşlar arasında koşturup duruyordu. Gönüllü
hemşirelerden genç bir öğretmen de Nesrin'e canla başla yardım etmekteydi.
 
Koğuştan çıkarken yardımcısına, "Niçin bütün öğretmenler gönüllü hemşire olmadınız?" diye sordu,
"..Sayınız herhalde bu kadar değildir."
 
Genç öğretmen, "Haklısınız." dedi, "..daha kalabalığız. Ama bazı arkadaşlar gelmedi. Çünkü
arkadaşlarımızdan birinin yakını bir din adamı var. Müslüman bir kadının yabancı erkeklere
dokunmasının dine uygun olmadığını söylemiş. Arkadaşların da bir bölümü, 'demek ki bu iş dinimize
uygun değil' deyip gelmediler."
 
Nesrin koridorda zıngadak durdu:
 
"Böyle düşünenler herhalde pek çok ki bizde bu hayırlı, güzel meslek oluşmamış. Diyelim ki
hemşirelik gereği yapılan şeyler dince bir kusur. Ama biri bir insanın, bir milletin iyiliği, huzuru,yararı, hayrı için biraz kusur işlese, ne olur? Yüce Allah bunun bir özveri olduğunu takdir edemez
mi? Böyle incelikleri kavramaktan uzak, ol-
 
Sakarya Savaşı 437
 
gun bir insandan daha mı katı? Bu güzel davranışı, bencillikten daha değerli, daha insanca, daha
Müslümanca saymaz mı?"
 
Üzüntüyle baktı:
 
"..Bir insanın Allah'ı böyle sırf cezalandırıcı gibi görmesi ve yalnız kendini kurtarmaya çalışması ne
kadar yanlış bir şey. Bu dar anlayış bazı Müslümanları çok bencil ve katı yapıyor. Bence
Müslümanlık bu değil. Toplumun selameti, kişinin selametinden önce gelir. Neyse. Gel, yaralılara
yardım etmek kusursa, biz güzel Allahımızın affına sığınarak kusur işlemeye devam edelim."
 
Öteki koğuşa girdi.
 
Ameliyattan yeni çıkmış bir yaralı "Su..." diye inliyordu. Koştu, nemli bir tülbentle yaralının
dudaklarını ıslattı. Yaralı, birliğini biçen bir Yunan makineli tüfeğini, sürünerek yaklaşıp el
bombasıyla susturmuş bir fedaiydi. Vücudunda ondan fazla kurşun yarası vardı.
 
İŞ YÜKÜ çok artmış olan Kızılay, yakındaki üç katlı, geniş bir Ankara konağına geçmişti. Alt kat
atölyelere ayrılmıştı. Ücretli ve gönüllü hanımlar sargı paketi hazırlıyor, asker çamaşırı dikiyorlardı.
Orta kat da idari işlere ayrılmıştı. Son kat misafirhane olarak kullanılıyordu. Halide Hanım'ın
cepheye gitmesi üzerine Kalaba'daki evin düzeni bozulmuş, Y. Kadri buraya taşınmıştı.
 
Karanlık basınca koyu bir sessizliğe gömülen Ankara'da Kızılay Merkezi aydınlar için bir sığınak
oldu. Akşamlan üçüncü katın sofasında toplanıyor, bol çay içerek geç saatlere kadar cephe
haberlerini konuşuyor, Türkiye'nin geleceğini tartışıyorlardı. Bu sohbetlere katılmak için zaman
zaman Dr. Adnan Bey de gelip gece kalmaktaydı.
 
Bugün düşmanın Haymana'nın kapısına dayandığı, Yunan 7. Tü-meni'nin Polatlı istasyonunu top ateşi
altına aldığı duyulmuştu. Bir memur "Ordu dağılırsa, bir daha toparlananlayız" dedi. Yaşlı bir kı-
zılaycı azarladı:
 
"Sus! Ordu yenilebilir ama millet yenilmez."
 
Milli Mücadele'yi tükenmez, Kuva-yı Milliyecileri iyimser yapan sır buydu işte.
 
HERKES çadırına çekilmişti. Büyük çadırın altında yalnız Pal-lis'le Sariyanis kalmıştı. Uzaktan top
sesleri geliyor, ufukta ara sıra
 
438 Şu Çılgın Türkler / Yunan Büyük Taarruzu
 
top ışıkları çakıp sönüyordu. Albay Sariyanis, o kadar emek verdiği ve güvendiği planın adım adımçöküşüne tanık olmanın derin üzüntüsü içindeydi. Acıdan kararmış bir sesle, "Oyunu kaybediyoruz"
dedi.55
 
Pallis kızdı:
 
"Böyle konuşma! Senin de benim de ümitsizliğe kapılmaya hakkımız yok. Daha şansımız çok. Çaldağı
düşünce neler olacağını biliyorsun."
 
Bir kurmay olarak çok iyi biliyordu elbette. Çaldağı düşerse Türk direnişi parçalanıp çökecek, iki
gün sonra da Ankara kalesinde Yunan bayrağı dalgalanacaktı.
 
Sariyanis başını önüne eğdi ve bunun için dua etti.
 
2 EYLÜLDE, orduya bağlı topçu birlikleri ile Üçüncü ve Birinci Kolorduların tüm topları sabah Çal
ve Haymana kesimindeki Türk mevzilerini delice dövmeye başladılar. Savaşın on birinci günüydü.
Mevziler cehenneme döndü. Havadan mermi yağıyor, havaya taş, toprak, silah ve insan parçaları
uçuyordu. Bir saat sonra iki kolordu Çaldağı'nı ve Haymana'yı ele geçirmek azmiyle ilerledi.
 
Çok yırtıcı bir savaş başladı.
 
GENERAL PAPULAS yaralıları ziyaret etmek için İnlerkatran-cı'daki ordu hastanesine geldi. Hatır
soracak, 'Ordunun Annesi', 'Ordunun Ablası' gibi kuruluşların anavatandan yolladığı sigaraları,
şekerleri, küçük hediyeleri de yaralılara dağıtacaktı. Kaç zamandır yapmayı düşündüğü ama
gerçekleştiremediği bu ziyaretin yaralıları çok memnun edeceğini umuyordu. Başhekim ve doktorlarla
birlikte büyük hastane çadırına girdi.
 
Panayot çok heyecanlıydı. Başkomutanı ayakta karşılamak istiyordu. Ama ayağı çok sancıdığı için
başaramadı. Yatakta oturmaya çalışırken tüylerini diken diken eden bir şey oldu, protesto ıslıkları ve
"terhis!" çığlıkları duyuldu. Bu acayip tepki birdenbire yayıldı. Dev çadır öfkeli yaralıların çığlıkları
ile doldu:
 
"Eve gitmek istiyoruz!"
 
"İngiliz petrolü için ölmek istemiyoruz!"
 
"Burda ne işimiz var?"
 
"Bizi eve yolla!"
 
Sakarya Savaşı 439
 
Sonra daha pis sesler yükseldi: "Yuh! Yuuh! Yuuuh!"
 
Askerler Başkomutanlarını yuhalıyorlardı. Panayot korku ve utançla taş kesildi.55a
 HER GÜN birkaç keşif, dolayısıyla bombalama uçuşu yapılıyordu.
 
Bugün Vecihi ile Basri uçtular. Keşif uçuşunun sonuna doğru güneybatıda uçan bir Yunan uçağı
gördüler ve anlaştılar. Bombalarını atacak, sonra bu uçağın peşine düşeceklerdi.
 
Bombaları önceden belirledikleri hedeflere attılar. Ağırlıktan kurtulan uçak rahatladı. Kıvrakça
Haymana üzerinde bulunan Yunan uçağına döndüler. Yunanlı pilotlar çatışmadan hoşlanmıyorlardı.
Bu pilot kaçamayınca çatışmayı kabul etmek zorunda kaldı. Ölüm turu denilen turlamalara başladılar.
Dönerlerken rakibini uygun duruma düşürüp vuran galip gelecekti.
 
Türk ve Yunan askerleri bir yandan savaşmakta, bir yandan da başlarının üzerindeki bu ustalık
savaşını izlemekteydiler.
 
Vecihi daha tecrübeli bir pilottu. Sabırla dönüyor, yükseliyor, alçalıyor, hızlanıyor, yavaşlıyor,
Yunanlı pilotu açık vermeye zorluyordu. Birden bu fırsatı yakaladı, yıldırım gibi kayıp Yunan
uçağının kuyruğu altına daldı. Basri tetikte bekliyordu. Makineli tüfeğini çalıştırdı.
 
Vurulan Yunan uçağı döne döne düşmeye başladı. Askerler savaşmayı kestiler, Vecihi ile Basri için
büyük tezahürat yaptılar:
 
"Yaşaaaaaaaaü!"
 
Yunan uçağı Ilıca vadisine çakılıp parçalandı.
 
Geri dönen Vecihi ile Basri bir zafer turu atıp Malıköy'e indiler. Olayı telefonla öğrenmiş olan
havacılar ve meydan görevlileri pist başında bekliyorlardı. Sarmaşdolaş oldular.55b
 
HAYMANA VE ÇAL DAĞI'ndaki acımasız savaş sürüyordu.
 
Haymana güneyinde Türkler çok çetin bir savunma yapmaktaydı. Yunanlılar Haymana'ya geçit
bulamadılar.
 
Ama Çal'ı savunan iki Türk tümeninin direnci azalıyordu. Zaten ikisi de zayıftı. Kıyasıya savaş daha
da zayıflatmış, tümenlerin mev-
 
440 Şu Çılgın Türkler / Yunan Büyük Taarruzu
 
cudu 500 askere düşmüş, bölükler subaysız kalmıştı. Bazı topların da mermisi bitmişti.56
 
İsmet Paşa, ihtiyatta tuttuğu 68. Alay'ı Haymana'dan Çal'a, bu iki tümene yardıma yolladı, sol kanattan
12. Grup Komutanı Halit Bey'e de, karargâhıyla birlikte hemen yola çıkarak Çal'daki iki tümenin
komutasını üstlenmesini emretti.
 
Halit Bey ancak ertesi sabah yetişebilirdi.
 Çal Grubu, yoğun top ateşi altında ancak akşama kadar dayanabildi, akşam üstü sarsılmaya başladı.
Bunu sezen Albay Valettas birliğini taarruza kaldırdı. 2. Tümen yarı aç ve yorgundu. Ama Çalda-ğı
ele geçirilirse savaşın biteceğini uman askerler son güçleriyle ileri atıldılar.
 
İki Türk tümeni saat 19.00'da dayanamayıp çözüldü.
 
Bütün yaralılarını alarak kuzeye çekilmeye başladılar. Bir mermi çukurunda, bir taşın arkasında, bir
siper yıkıntısının altında oldukları için görülmeyip birlikte götürülemeyen yaralıları Yunanlılar esir
almıyor, süngüleyip öldürüyorlardı.568
 
2. Yunan Tümeni Çaldağı'nı işgal etti. Korkulan olmuş, Türk cephesi ikiye bölünmüş, yani
yarılmıştı.56b
 
TÜMENLERİN çözülmesi ve Çaldağı'nın düşmesi Cephe karargâhında sinirleri gerdi.
 
Çekilen iki tümen ne yapıyordu?
 
Dağı işgal eden Yunan tümeni ne yana ilerliyordu?
 
İki soru da birçok tehlikeli sorunu içermekteydi. Bağlantı sağlanamadığı için hiçbir bilgi
alınamamıştı. Zaman akmıyor, sanki damlıyordu.
 
Geç saatte Binbaşı Tevfîk Bey nefes nefese İsmet Paşa'nın odasına daldı. Şimdi haber gelmişti.
Çekilen tümenler, Başkomutan'ın istediği gibi biraz geride durup yerleşmiş, sağdaki ve soldaki
Gruplarla da değinti sağlamışlardı.
 
Çaldağı'nın kuzeyinde, dağın eteğinin 300 metre gerisinde cephe yeniden kurulmuştu.560
 
"Düşman tümeni ne yapıyormuş?"
 
"Çal'ı işgal etmiş ve durmuş efendim. Demek ki o da iyice yorulmuş."
 
Sakarya Savaşı 441
 
Bu aşamada hiçbir birlik yorulduğu için durmaz, yarmayı derinleştirmek için ilerlerdi. Heyecanlanan
İsmet Paşa ayağa kalktı:
 
"Hayır, bence başka bir şey oldu. Ama hüküm verebilmek için yarını bekleyeceğim."
 
Çal Dağı'nın elden çıkmasından sonra dağın biraz kuzeyinde kurulan yeni savunma hattı.
 
ABD'nin Atina Elçisi Mr. Hail, Savaş Bakanlığından aldığı bilgilere dayanarak Anadolu'daki durumu
Washington'a gece şöyle bildirdi:
 
"Sakarya ırmağının kıyısında günlerdir süren savaş, Yunanlılardan yana dönmüşe benzemektedir.Yunanlılar birkaç gün içinde Ankara'ya varmayı ümit ediyorlar!"
 
442 Şu Çılgın Türkler / Yunan Büyük Taarruzu
 
İNLERKATRANCI'da bayram havası esiyordu. Karargâh subaylarından kurulu amatör orkestra neşeli
havalar çalmaktaydı. Büyük çadırın altındaki uzun masa ziyafet için hazırlanmıştı. Oturmak için
Papulas'ı ve Veliaht'ı bekliyorlardı.
 
General Stratigos Papulas'ın çadırına girdi. Papulas, gaz lambasının hasta ışığında, ceketinin önü
açık, masasında oturuyordu. Bir gün önceki tartışmayı unutturmak isteyen Stratigos dostça, "Veliaht
Hazretleri de sofraya şeref vermek üzere.." dedi, "..sizi almaya geldim. Çaldağı'nın düşmesini
kutlayacağız. Cepheyi yardık, Ankara yolu açıldı."
 
Papulas şefkatle, "Oturun general, biraz konuşalım" dedi. Stratigos oturdu. Bugün hastanede protesto
edildiği duyulmuştu. Onu anlatacağını sandı. Papulas yüzünün terini sildi:
 
"Çaldağı gibi bütün çevreye egemen bir dağ elimize geçerse düşmanın dağılacağını ya da hızla
Kızılırmak'a çekileceğini tahmin ediyorduk."
 
"Evet. Askerlik fennince böyle olması gerekmez mi?" 56d
 
Papulas önündeki iki telsiz mesajını Stratigos'un önüne itti:
 
"Okuyun! Bunlar, Birinci ve Üçüncü Kolordu Komutanlarımızdan gelen mesajlar. Dağı terk eden
düşmanın biraz geri çekilip yerleştiğini, dağın kuzey eteğinde yeniden bir cephe kurduğunu
bildiriyorlar."
 
Stratigos isyan etti:
 
"Fakat mümkün değil bu."
 
"Ama böyle. Dağı elde ettik ama düşman ikiye bölünmedi, dağılmadı, Kızılırmak'a doğru geri
çekilmedi. Bilmediğimiz bir askeri anlayışla savaşıyor. Kolordulara savunmada kalmalarını
emrettim. Çünkü yeniden savaşa başlamak için şimdi her şeyi bir daha değerlendirmemiz gerekiyor.
Düşman Çaldağı'nın kuzeyinde kurduğu bu yeni cepheyi güçlendirecektir. Buna karşılık ordumuz bitik
halde. Yalnız Çaldağı bize 4.000'den çok subay ve askere mal oldu. İkmal düzenimiz iflas etmiş
halde.57 Ankara'yı işgal için ısrar etmenin felakete sebep olacağından çekiniyorum."
 
Gelen mesajları avcunun içinde ağır ağır buruşturup top yaptı ve fırlatıp attı:
 
Sakarya Savaşı 443
 
"..Kısacası general, orduyu daha fazla zorlarsam, öyle anlıyorum ki, geri çekilecek gücü bile
bulamayacağız." 58
 Orkestra coşkuyla zafer marşını çalmaya başlamıştı. Stratigos yerinden doğruldu:
 
"Allah kahretsin! Şunu susturacağım..."
 
Papulas filozofça bir eda ile, "Bırakın.." dedi, "..sahte bir zaferle oyalansınlar. Raporlar gelince nasıl
olsa gerçek anlaşılacak."
 
Stratigos oturdu. Gözbebeklerinin rengi bile solmuştu. Papulas devam etti:
 
"İkinci Kolordu Kurmay Başkanı Albay Gavallias benim eski ya-verimdir. Akıllı ve dürüst bir
askerdir. Savaşın geleceği hakkında ne düşündüğünü öğrenmek istemiştim. Anlamlı bir rastlantıyla
bugün cevabını aldım. Bakın ne diyor."
 
Gavallias'ın mektubunu okudu:
 
"..'Ordumuz düşmanın daha ilk savunma hattını ele geçirebilmek için kuvvetinin üçte birini kaybetti.
Ankara'ya ulaşmak için kimbilir daha kaç hat var? Eğer savaşa devam edersek, anlaşılıyor ki
generalim, ordunun geri kalanı da tamamen eriyecek ve siz, Ankara'ya tek başınıza girmek zorunda
kalacaksınız'. 59
 
İfadesi hoyratça ama haklı. Gavallias bana her zaman gerçeği söylemiştir. Bugüne kadar otuz bin
savaşçı kaybettik. Buna karşılık en fazla 20 km. ilerleyebildik. Ankara hâlâ çok uzakta. Gerçekçi
olma saati çaldı dostum. Kabul edelim ki düşmanın taktiğini de, azmini de yenemiyoruz. Orduyu
dinlendireceğim. Durumumuzu anlatan bir rapor yazarak Sakarya batısına geçmek için hükümetten
izin isteyeceğim. Hazırlayacağım raporu götürür müsünüz?"
 
Stratigos'un gözleri yaşarmıştı, titrek bir sesle, "Evet" dedi.60
 
Alkış sesleri duyuldu. Orkestra 'Kartalın Oğlu' marşına başlamıştı.
 
BATI CEPHESİ karargâhındaki kurmaylar ve Çal'a yakın birliklerin komutanları, bütün gece, dağı
işgal eden Yunan tümeninin bu başarıyı tamamlamak için yeniden harekete geçmesini beklediler.
Savaş sanatının gereği buydu. Kaygı içindeydiler. Çünkü Çaldağı'nın
 
444 Şu Çılgın Türkler / Yunan Büyük Taarruzu
 
kuzeyinde yeni bir cephe kurulmuştu ama daha yeteri kadar güçlen-dirilememişti.
 
Başkomutanla İsmet Paşa da beklediler. Başkomutan'ın uykuyla arası iyi değildi zaten. Ama kimi
zaman yorgunluktan İsmet Paşa'nın gözleri kapanıp başı göğsüne düşer, tahta iskemlenin üzerinde
otururken, üç-beş dakika kestirir, sonra silkinerek uyanırdı. Böyle anlarda Başkomutan, İsmet Paşa
uyuyabilsin diye parmağını ağzına götürerek odadakileri sustururdu. Vakit ilerledikçe Kâzım Paşa'nın
da içinin geçtiği oluyordu.
 
Bu gece kimse gözünü kırpmadı. 
Düşman gece boyunca kıpırdamadan kaldı.
 
SABAH RAPORLARI durumu aydınlattı: Çaldağı'nı ele geçiren tümen, dağı savunmak için durmadan
siper kazmaktaydı. Öteki Yunan tümenleri de hareketsiz kaldılar. On ikinci günün sonunda Yunan
ordusu, savunmaya çekilmişti.
 
Tarih 3 Eylüldü.
 
General Papulas'ı çok iyi çözümlemiş olan İsmet Paşa hükmünü verdi:
 
"Papulas korkuya kapılıp fikren yenildi ve ordusunu durdurdu. Şimdi bir kazaya uğramadan savaşı
sona erdirmenin yollarını düşünüyordur."
 
HAKLIYDI. General Papulas çadırına kapanmış, Savaş Bakanı aracılığı ile hükümete yollayacağı
raporu yazıyordu.
 
Amacı savaşı hemen kesip orduyu Sakarya'nın batısına çekmekti. Ama pek çok olumsuzluğa yol
açacağını iyi bildiği bu büyük kararın sorumluluğunu tek başına taşıyacak kadar safdil değildi.
Askerce gereklerden anlamayan politikacılar adamı paramparça ederlerdi.
 
Hükümetin onayı ve izniyle geri çekilmek istiyordu.
 
İzin gelene kadar orduyu Sakarya'nın doğusunda oyalayacaktı.
 
MECLİS TELGRAFHANESİNE sabah raporu öğlene doğru geldi. Milletvekillerinin sabırsızlığını
gören Hüsrev Bey şifresi çözülür çözülmez raporu kapıp komisyon odasına koştu. Çaldağı'nın
düştüğünü belirten ilk madde milletvekillerini sersemletti. Devamını okusa
 
Sakarya Savaşı 445
 
Şakir Kınacı
 
Dr Fuat Umay
 
durumun tehlikeli olmadığını Hüsrev Bey de anlayacaktı, milletvekilleri de. Ama çok telaşlanan
milletvekillerinden biri korkuyla "Yani?" diye sordu. Hüsrev Bey'in iyi bildiği kurallara göre savaş
yitirilmişti. Raporun devamını okumadan, bu gerçeği yumuşatarak açıkladı:
 
"Kanaatimce savaşın birinci kısmını kaybetmiş bulunuyoruz."
 
Bu açıklama komisyon odasını dolduran milletvekillerinin büyük bölümünü çıldırttı:
 
"Ne diyorsun sen?"
 "Kayıp mı ettik?"
 
"Kaybettik ne demek?"
 
"Bir dağ kaybetmekle savaş kaybedilir mi?"
 
"Zafere imanı olan biri böyle konuşmaz!"
 
"Zafere inanmayana aramızda yer yok!"
 
Zaferden başka hiçbir sonuca razı olmayan milletvekilleri zavallı Hüsrev Bey'in yakasına yapıştılar,
tartaklamaya, itip kakmaya başladılar.61 Ortalık karıştı. Ankara Milletvekili Şakir Kınacı,
"Sakarya'da tutunamazsak Kızılırmak'ta dövüşürüz, olmazsa Yeşilırmak'ta, o da olmazsa Fırat'ta"
diye bağırıyordu.
 
Rapor masanın üzerinde kalmıştı. Rapora göz atan Bolu Milletvekili Dr. Fuat Umay bir iskemlenin
üzerine çıktı:
 
"Beyler durun! Yenilgi menilgi yok! Raporun devamını okuyorum."
 
446 Şu Çılgın Türkler / Yunan Büyük Taarruzu
 
Okudu.
 
Ortalık bu kez de sevinçten karıştı.
 
ÇALDAĞI bunalımını atlatan Türk ordusu rahatlamıştı. Birlikler bugünkü durgunluktan yararlanarak
eksiklerini bütünlemeye baktılar. Temizlik yaptılar. Yeni gelen askerler yoğun eğitime alındı. Bazı
askerlerin giysileri parça parça olmuştu. Bunlara çamaşır ve üniformaya benzeyen bir şeyler
dağıtıldı. Çaldağı'ndaki düşmanın görüş ve ateşine açık mevziler berkitildi ve korunma hendekleri
hazırlandı.
 
Yakın köyler dinlenen birliklere kazanlarla sıcak yemek yolladılar.
 
Çal kuzeyine yetişen Albay Halit Bey buradaki iki tümenin komutasını üzerine aldı. İsmet Paşa Halit
Bey'in emrine bir tümen ile Topal Osman Ağa'nın 47. Alayı'nı da verdi.61a Bu kesim iyice
güçlenmişti. Düşman taarruz ederse, çok yırtıcı bir direnişle karşılaşacaktı.
 
Ama Yunanlılar hareketsiz kaldılar. Sadece keşif kollan arasında çatışmalar sürüyordu. Esir alınan
Yunanlılar hemen "ekmek" diye yalvarıyorlardı. Subayların savaşmayan askerleri vurduklarını
söylemekteydiler.62
 
TEĞMEN ŞEVKET EFENDİ'nin güncesinden: "Şehit Mehmet hattını Cephe komutanlığının emriyle
11. Tü-men'e teslim ederek geri çekildik. Bakım için geride toplandık. Koca alayımız düşmanla on
iki gündür pençeleşe pençeleşe neredeyse dolgun bir bölük kadar kalmış. 62a 
Yeni erler geldi. Aralarında Büyük Savaşa katılmış yaşlılar ve sakallılar da var. Eğitim başladı.
Durup dinlenmeden yeniden savaşa hazırlanıyoruz" 62b
 
POLATLI İSTASYONU top ateşi altında olduğu için tren hayli uzakta durmuştu. Yükünü boşaltıyor,
Ankara'ya götürmek için son çarpışmalar dolayısıyla sayısı çok artmış olan yaralıları bekliyordu.
 
Yeterli sedye ve araba yoktu. Bunun için yalnız ağır yaralılar sedye ya da arabayla taşınıyordu.
Ötekiler yürümek zorundaydılar. Güney kanattan demiryoluna ulaşmak büyük sorundu. 50 km.
yürümek gerekiyor, yaralı hızıyla bu yolu aşmak üç-dört gün alıyordu. Görenlerin yüreğini parçalayan
bir yürüyüştü bu.
 
Sakarya Savaşı 447
 
Yüzbaşı Faruk böyle bir yaralı kafilesini gördü. Karargâhta kafilenin halini anlatırken, gözleri
yaşardı. Albay İzzettin Bey duygularını belli eden biri değildi. Ama bu kez onun da gözleri doldu:
 
"Can düşmanımız yalnız yoksulluk değil ki Faruk Bey. Birçok can düşmanımız var: İngiltere,
Yunanistan, İstanbul zihniyeti, cahillik, 31 Mart kafası, tembellik... Birini yenmek yetmez. Hepsini
yenmeliyiz."
 
GELEN YARALILAR Ankara istasyonunda birikmeye başladı. Çünkü Ankara'da yaralıları yatıracak
yer kalmamıştı. Sağlık Bakanlığı, Valilik ve Belediye çaresizlik içinde kıvranıyordu. Olmaz gibi
gelen bir öneri ortalıkta dolaşmaya başladı:
 
"Ağır yaralılar hastanelere, ağır olmayan yaralılar evlere!"
 
Olacak şey miydi bu? Mutaassıp halk buna razı gelir miydi? Ama bu sihirli söz hızla yayıldı ve
benimsendi.
 
Meclis bu işi örgütlemesi için Dr. Rıza Nur'u görevlendirmişti. Birçok Ankaralı evinin bir odasını
Sakarya gazilerine açacak, evlere yerleştirilen yaralılarla doktor milletvekilleri ilgileneceklerdi.620
 
Herkesi titreten sorun çözülmüştü.
 
CEPHEDE Sünni, Alevi, Türk, Kürt, Çerkez, Abaza, Tatar, Boşnak, Laz, Pomak, Arap, kısacası
bütün Anadolulular birlikte kan dökerlerken, işgal altında olmayan bütün şehirlerde de mitingler
yapılıyor, camilerde toplanılıp zafer için dua ediliyor, mevlit okunuyor, aşiret ve derneklerden
Meclis Başkanlığına her gün orduyu destekleyen telgraflar yağıyordu.62d
 
Anadolu altı yüzyıldır ilk kez böyle bir birlik yaşamaktaydı.
 
Buna karşılık Yunan ordusunun Ankara'ya girmesini isteyenler de vardı. Bunlardan biri de yazar Ali
Kemal Bey'di. Akşam bir İngiliz dostuyla konuşmuş, Yunan ordusunun Ankara yolunu açtığını
öğrenmişti. Bu yüzden pek neşeliydi: 
"Demiştim sana, Ankara ordusu Yunanı yenemez. Yenemiyor işte. Yunan ordusu yarın öbür gün
Ankara'ya girer, bu haddini bilmez serserileri yakalar. Çok da iyi olur. Bu kuru gürültü biter,
başımızı dinleriz. İstiklal, hürriyet, milli and, milliyetçilik filan gibi iyi tınla-
 
448 Şu Çılgın Türkler / Yunan Büyük Taarruzu
 
yan içi boş laflarla vakit kaybetmez, tıpkı Yunanistan gibi İngiltere'ye
 
İ bağlanırız. Her sorunumuzu çözecek tılsım budur." YUNAN ORDUSU kurmay kurulu toplanıp
durumu bütün yönleriyle değerlendirdi. Ümide kapılmaya imkân kalmamış, oyun kaybedilmişti.
 
General Stratigos sonucu şöyle özetledi: "Yunan iradesi, M. Kemal'in iradesi önünde baş eğdi." 63
 
Daha ağır bir duruma düşmemek için ordunun nehrin batısına çekilmesi zorunluydu. Çekiliş sırasında
Beylik Köprü kesimi büyük önem taşıyacaktı. Bu duyarlı kesimi iyice güven altına almak için
yakındaki Türk birliklerinin daha geri atılmaları gerekiyordu. Ertesi gün Üçüncü Kolordu'nun bu
kesimdeki Türk birliklerine taarruz etmesi kararlaştırıldı ve hedefler belirtildi.
 
Cephede birikmiş yaralıların hızla Eskişehir'e gönderilmeleri kararlaştırıldı.
 
4 EYLÜL PAZAR sabahı, Üçüncü Kolordu taarruza kalktığı sırada, General Stratigos Papulas'ın
raporuyla Eskişehir'e hareket etmişti. Oradan Bursa'ya geçecekti. Kral, Savaş Bakanı ve
Genelkurmay Başkanı General Dusmanis Bursa'ya gitmişlerdi.
 
Büyük ümitlerle geldikleri yoldan şimdi yenilgiyi haber vermek için geri dönüyordu. Türk ordusu ne
pes ettirilebilmiş, ne dağıtılabil-miş, ne de Ankara işgal edilebilmişti. Cephe yarılamamış, kuşatıla-
mamış, 15-20 km. toprağa karşılık ordunun üçte birinden çoğu kaybedilmişti. Yunan tarihinin en
büyük, en donatımlı ordusu, yoksul Türk ordusuna yenilmişti.
 
Ne acı bir olaydı bu!
 
Bundan daha da acı olan bir şey vardı: İngiltere'nin ve Yunanistan'ın çıkarlarının güvencesi olan Sevr
Antlaşması'nı Ankara'ya zorla kabul ettirmeye imkân kalmamıştı.
 
İki yıldan fazla süren kanlı mücadele, onca emek, para, can, ümit ve hülya boşa gitmişti.
 
Yol boyunca içinden ağladı.
 
;
 
Sakarya Savaşı 449
 
TAARRUZA KALKAN Üçüncü Kolordu, ordunun belirttiği hedeflere varmayı başaramadı, sadece
bir tümeni büyük kayıp pahasına biraz arazi kazanabildi. 
Çaldağı'ndaki tümen, çevredeki Türk mevzilerine hâkim olmasına rağmen seyrek ve etkisiz top
ateşiyle yetindi. Kolordusunun üçte ikisini kaybetmiş olan General Kondulis, tümenlerin çatışmaya
yol açmasından kaçınıyordu.
 
Taarruzun hiçbir anlamı kalmamıştı.
 
İSMET PAŞA 5 Eylül günlü emrinde, 'bundan sonra elden çıkacak her yerin kesinlikle geri
alınmasını' emretmekteydi.64 Bu emir savaşın yeni bir döneme girdiğini gösteriyordu. İki hafta süren
ağır ve kanlı savaştan sonra inisiyatif Yunan ordusundan Türk ordusuna kayıyordu.
 
Savaşın on dördüncü günü başladı.
 
Yunan Üçüncü Kolordusu bir gün önce ulaşamadığı hedefleri ele geçirmek için bugün yeniden taarruz
ettiyse de istenilen sonucu alamadı. Eski hızı ve hırsı kalmamıştı. Öteki cephelerde de, keşif
çatışmalarından, zaman zaman topçu düellosundan başka bir hareket olmadı.
 
Papulas boşuna kayıp verilmemesi için taarruzları durdurdu. Üç kolordu da, mevzilerini berkitip
savunmada kalacaktı. Geri çekileceklerini ordudan gizliyor, birliklere yeni bir genel taarruz için din-
lendirildikleri izlenimini vermeye çalışıyordu!55
 
CEPHE KARARGHINDA telaş, heyecan, gürültülü geliş gidişler, tartışmalar, oflamalar yerini
sükûnete bırakmıştı.
 
Binbaşı Kemal çeyrek saattir, gözlerini dikmiş, bir mucizeye bakar gibi durum haritasına bakıyordu.
On savaşa bedel bir savaş yaşamışlardı. Sonunda sessizliği bozdu:
 
"Yunan ordusunun savaş anlayışı sayı üstünlüğüne, yani kaba kuvvete dayanıyor. Güçlüyse
yükleniyor, değilse çekiliyor. Askerlik sanatı açısından hiçbir incelikleri, buluşları ve yaratıcılıkları
yok. Oysa askerlikte uygulanabilecek birçok imkânlar, yollar, seçenekler var. Sadece en basit ve
kolay olanlarını kullanıyorlar. Bizim askerliğimiz çok farklı. Savaş sanatının bütün inceliklerinden
yararlanıyoruz."
 
450 Şu Çılgın Türkler / Yunan Büyük Taarruzu
 
Binbaşı Tahsin saklı bir gururla gülümseyerek, "Haklısın.." dedi, "..bu sayede bizden çok güçlü olan
düşmanı yendik. İlerde bu savaşın, uzmanlar tarafından her günüyle bir sanat eseri gibi
inceleneceğine inanıyorum."
 
Yeniden sustular.
 
Yaşanan olağanüstü sonucun söze gelir yanı pek azdı.
 
DÖRT YÜZ KİLOMETRE batıda, Demirci'de ise kıyamet kopuyor-du. Halk çoluk çocuk sokaklara
dökülmüştü. Demircililer sevinçten ağlıyor, atların üzengilerini öpüyor, avaz avaz bağırışıyorlardı: 
"Hoş geldiniz!!!"
 
"Var olunuz!!!"
 
"Aslanlar!!!"
 
Yunan askerlerinin Demirci ve çevresinden çekildikleri haberini alan Demirci Akıncıları dağdan inip
dört hafta önce ayrıldıkları Demirci'ye geri Demirci Kaymakamı İbrahim dönmüşlerdi. Ethem Bey
 
Bu süre içinde dağdan dağa gezmiş, üşümüş, yanmış, aç kalmış, korkmuş, korkutmuş, Yunan askerleri
ve Yunanlıların emrindeki çetelerle çatışmış, baskınlarda bulunmuş, halka moral vermiş, akıncılı-ğın
bütün gereklerini yerine getirmişlerdi.
 
Demirci bayram yeri gibiydi. Hükümet meydanında müftünün okuduğu güzel bir duadan sonra
akıncılar ve halk evlere çekildi. Saçı sakalı iyice uzadığı için kimilerinin tanımakta güçlük çektiği
Kaymakam İbrahim Ethem Bey odasına çıktı.
 
İnsafsız işgalin yarattığı pek çok acı sorun birikmişti.65a
 
Sakarya Savaşı 451
 
6 EYLÜL Salı günü Yunan ordusu bütünüyle hareketsiz kaldı. Savaşın on beşinci günüydü.
 
Uzun katarlar ve konvoylarla Eskişehir ve Bursa'ya yollanan yaralıların çokluğu ve sefillikleri
görenleri şaşkına çevirmişti. Bu acı durumun halka ve basına yansımaması için İzmir'e çekilen
telgraflara sansür konuldu.65b
 
Bugün kaderin zehir gibi acı bir şakası olarak, İngiliz gazetesi Daily Telegraph'ta Kral Konstantin'in
bir demeci yayımlanmıştı. Kral, 'bu kez M. Kemal'in ordusunu yok edeceklerini ya da büyük kısmını
esir edeceklerini' söylüyor, demecini 'Ankara'ya gireceklerini' açıklayarak bitiriyordu.66
 
Oysa Kral bu sırada Savaş Bakanı Teotokis ve Genelkurmay Başkanı Dusmanis'le birlikte General
Stratigos'un ağzından Yunan yenilgisini dinlemekteydi.
 
Kral için hazırlanmış büyük Bursa evinin salonundaydılar.
 
Kral bembeyazdı. İngiliz ataşemiliterine 5 Eylülde Ankara'da randevu vermiş olan Savaş Bakanının
şakaklarından su gibi ter akıyordu. Papulas'dan M. Kemal Paşa'nın esir edilmesini isteyen General
Dusmanis'in üzüntüden dudakları kabarmıştı.
 
Bugüne kadar Kral'a ve Genelkurmay Başkanına yeterli bilgi vermemiş olan ordu, birdenbire
yenildiğini bildirmişti.66a Kapkara bir sessizlik çöktü üzerlerine.
 
General Stratigos Atina'ya geçmek için öğleden sonra Bandırmadan gemiye bindi, kimseylekonuşmamak için kamarasına kapandı.
 
MALTA İngiliz yönetimi A. Emin Yalman'a sağlığı dolayısıyla şehirdeki bir otelde kalması için izin
vermişti. Otel büyük ve sessizdi. Hava sıcaktı. Gazetelerde bugün bir tek iyi haber yoktu. Bütün günü
sıkıntı içinde geçti. Serinlemek için akşam dışarı çıktı. Ana caddede Diyarbakır Milletvekili Zülfü
Tiğrel'e rastladı. Zülfü Bey pek heyecanlıydı:
 
"Sana rastladığım çok iyi oldu. Bir şey söyleyeceğim. Söylemezsem çatlarım. Gel benimle."
 
Ahmet Emin'i elinden çekerek bir kahvenin üst katına çıkardı. Issız bir köşeye oturdular. Sesini iyice
kıstı:
 
"Az önce 16 arkadaşımız kaçtı."
 
452 Şu Çılgın Türkler / Yunan Büyük Taarruzu
 
"Ne diyorsun?"
 
Ahmet Emin'in küçük kara yüzü içinden aydınlanmış gibi parladı. Bu olay, kibirli İngilizlerin suratına
inen ne güzel bir tokattı! Daha önce de iki kişi kaçmıştı. Kuş uçmaz diye övündükleri Malta delik
deşik olmuştu.
 
Zülfü Bey kaçanların Kara Kemal Bey, valiler ve bu kafileye alınan Ali İhsan Paşa olduğunu
açıkladı. Kaçaklar çok dikkatli davranmış, bir-iki kişi dışında kimseye açılmamışlar. Tek ihtiyatsızlık
eden cimri Ali İhsan Paşa olmuş. Yanına alamayacağı bir kısım eşyasını bir gün önce satışa çıkarmış.
Bu hal biraz şüphe uyandırmış ama üzerinde fazla durulmamış. Bugün de iki kat çamaşır, üstüste iki
elbise ve en üste de pardösü giyerek dışarı çıkmış.
 
"Akdeniz sıcağında perişan oldu tabii." 66b
 
A. Emin Yalman, "Paşanın malı canından azizmiş" diyerek kahkahayı bastı. Neşeyle birer konyak
söylediler.
 
Tricotti adlı İtalyan gemisi bir gün önce Valetta'nın Marca Siro-co adlı küçük limanına gelip yükünü
indirerek kaçakları beklemeye başlamıştı. Bugün ayrı ayrı şehre inen kaçaklar, heyecanlı olaylardan
sonra, Sicilya'dan Malta'ya gelmiş olan Maltalı kaçakçının talimatı uyarınca, beşer beşer gemiye
binmişlerdi. Zülfü Bey açıklamıyordu ama gözcülük yaptığı anlaşılıyordu:
 
"Gemi 19.30'da hareket etti. Şu anda İtalya yolunda. Gece yarısına kadar kaçtıkları anlaşılmazsa, en
hızlı savaş gemisi bile yetişemez, kurtulurlar."
 
Zindana dönmek istemiyordu. Birlikte yemek yediler. Gece Zülfü Bey zindana döndü, A. Emin Bey
otele.
 
Zindan yöneticileri 16 kişinin kaçtığını gece sayımında anladılar ve İngiliz moru kesildiler. MaltaGenel Valisi Lord Plumer'e kadar tüm yöneticiler ayaklandı. 02.00'de iki torpido kaçakları
yakalamak için Akdeniz'e açıldı ve tabii bir sonuç alamadı.
 
16 kaçak sabaha karşı Messina yakınındaki sakin bir limana çıkacaktı. 67
 
7 EYLÜL savaşın on altıncı günüydü.
 
Gönüllü ya da seçilmiş müfrezeler, durumu anlamak için gece boyunca bütün cephede Yunan
mevzilerine baskınlar yapmış, geceyi
 
Sakarya Savaşı 453
 
el bombası, silah ve boğuşma sesleri doldurmuştu. Yunanlılar mevzilerinde duruyorlardı. Ama çok
duyarlı ve sinirliydiler.
 
Malta'da da İngilizler çok sinirliydi.
 
16 önemli sürgünü kaçırmış olmanın acısını kaçmayan sürgünlerden çıkarmak için şehirde kalma ve
şehire inme izinlerini kaldırdılar. Nöbetçiler artırıldı. Daha rahat olan Verdala kışlasında kalanları,
kötü Polverista kışlasına taşımak istediler. Verdala kışlasındaki-ler, suçsuzlukları kabul edilmiş
sürgünlerdi, serbest bırakılacakken, İngilizlerin son dakikada karar değiştirmesi yüzünden Malta'da
kalmışlardı. Aralarında nazırlık ve ordu komutanlığı yapmış kimselerin bulunduğu bu sürgünler,
Polverista'ya taşınma kararma itiraz ettiler. Bunun üzerine İngilizler işi zora döktüler. Albay Galatalı
Şevket Bey kendisini sürüklemeye yeltenen İngiliz erine tokadı yapıştırdı. Aynı şeyi İstanbul eski
Merkez Komutanı Albay Cevat Bey de yaptı. Olaylar çıktı. Bu ikisi İngiliz küstahlığının kayda
geçmesi için zorla götürülmeyi tercih etti, tepkiyi yeterli bulan ötekiler muhafızların gözetiminde
Polverista'ya taşındılar.68
 
Albay Mürsel Bey (Baku) öfkeden ağlayarak durup durup M. Kemal Paşaya sesleniyordu:
 
"Paşam, ne olur yen şu rezilleri!"
 
Yunanlıları yenmek İngilizleri yenmek demekti.
 
BU SAATTE Atina'da Başbakan Gunaris, Dışişleri Bakanı Balta-cis ve Maliye Bakanı
Protopapadakis, büyük bir hayal kırıklığı içinde, General Stratigos'u dinliyorlardı. General sözünü
şöyle bağladı:
 
"Kısacası durum, ordunun raporundan daha ürkütücüdür. Karşımızda yeni, kararlı ve çok iyi
yönetilen bir ordu bulduk."
 
Gunaris zor duyulur bir sesle, "Kısa zamanda nasıl yeni bir ordu kurabildiler." diye inledi,
"..ordumuz nasıl oldu da yenildi?"
 
"Çözemediğimiz bir taktik ve yenemediğimiz bir irade ile savaştılar sayın Başbakan." 69 
"M. Kemal'in orduyu toparlayamayacağını sanıyorduk, yeni ayaklanmalar bekliyorduk. Yanılmışız.
General Metaksas haklı çıktı. Sonunda bütün bir milletle karşı karşıya kaldık."
 
454 Şu Çılgın Türkler / Yunan Büyük Taarruzu
 
Protopapadakis, "Ordu geri çekilirse.." dedi, "..bu sefer de kendi milletimizle karşı karşıya kalacağız.
Venizeloscular ayaklanacak, terhis bekleyen aileler sokağa dökülecek, parlamento karışacak."
 
Baltacis yaralı bir sesle cümleyi tamamladı:
 
"Lloyd George'un da güvenini kaybedeceğiz."
 
Stratigos telaşlandı:
 
"Ama böyle siyasi kaygılarla orduyu daha uzun zaman orada, düşman tehditi altında bırakamayız.
Hükümet bir an önce bir karara varmalı ve bildirmeli. Gecikirsek ordumuz bir kazaya uğrayabilir. O
zaman İzmir bile elimizden gider."
 
Protopapadakis korkuyla Başbakana "Ne yapacağız?" diye sordu. Ordu geri çekilirse, savaş hali
devam edecek demekti. Böyle büyük bir ordunun ekonomik yükünü uzun süre nasıl taşıyacaklardı?
 
Gunaris General Stratigos'u ürperten bir cevap verdi:
 
"Bilmiyorum."
 
BASKINLAR gündüz de sürdü.
 
Yunanlılar yerlerinde duruyorlardı. Ama hava keşfi geriye doğru bir hareket olduğunu saptamıştı.
Yaralılarını, ağırlıklarını ve yardımcı birimlerini Sakarya batısına geçiriyor, azar azar çekilmeye
hazırlanıyor gibiydiler.
 
M. Kemal Paşa, Fevzi Paşa'ya telefon ederek, cephe sağ kanadına geçip düşmanın durumunu
incelemesini, Cephe Komutanlığına da 'taarruz etmek için ön hazırlık yapılmasını' emretti.70
 
Kurmaylar çeşitli taarruz planları hazırlamaya başladılar.
 
KRAL KONSTANTİN Savaş Bakanı Teotokise, "Hükümet cevabını niçin geciktiriyor." dedi,
"..ordunun çok zor durumda olduğu belli." 71
 
Gece raporun kopyasını bir daha okumuş, hiç uyumamıştı. Sesi bitik, yüz kasları çözülmüş gibiydi.
Çıplak başı ter içindeydi. Dus-manis'i ve Teotokis'i görüşmek için sabah yeniden çağırmıştı. Bakan,
"Bilemiyorum efendim.." dedi, "..yenilginin kamuoyuna nasıl açıklanacağını tartışıyor olabilirler.
Açıkça yenildik diyemeyiz."
 Dusmanis sertçe başını kaldırdı:
 
"Ne diyeceğiz?"
 
Sakarya Savaşı 455
 
"Bütün gece bunu düşündüm. Belki şöyle bir şey denebilir: Sakarya Savaşının birinci dönemi sona
erdi. Bu dönem ordumuzun zaferiyle sona ermiştir. Ordu kışı Sakarya'nın batısında geçirecektir.
Böyle bir şey."
 
Dusmanis yüzünü buruşturdu:
 
"Ama ordu gerçekten Sakarya'nın batısında kalmalı. Yoksa hem yenildiğimiz anlaşılır, hem bütün
siyasal avantajlarımızı kaybederiz." 71a
 
"Doğru."
 
Bu sırada Atina'da, gerçekten Teotokis'in formülüne benzer bir açıklama geliştirilmekteydi. Ama
İngilizleri kısa bir süre için bile kandırmak imkânsızdı. Black Jumbo gelişmeleri aksatmadan
Harington'a bildiriyordu.
 
FEVZİ PAŞA saat 19.00'da sağ kanada geldi. Kâzım Özalp'i 1063 rakımlı tepedeki komuta yerinde
buldu.
 
Bu tepeden, batarya dürbünüyle düşman cephesi ve Kavuncu köprüsüne kadar cephe gerisi rahatça
gözleniyordu. Fevzi Paşa dürbünle durumu uzun uzun inceledi. Gerçekten Yunan ordusunda geriye
doğru sessiz bir hareket gözleniyordu. Albay Kâzım Bey, "Birkaç gündür böyle Paşam.." dedi,
"..bence harekete geçme zamanı geldi."
 
Fevzi Paşa da aynı kanıya varmıştı:
 
"Taarruza geçmemiz için öneride bulunacağım. Bakalım İsmet Paşa ne diyecek? Ordunun genel
durumunu en iyi o biliyor."
 
GENELKURMAY BAŞKANI'nın taarruz önerisi gece yarısından sonra Cephe karargâhına ulaştı.
İsmet Paşa da Başkomutan ve Fevzi Paşa gibi düşünüyordu ama bazı kaygıları vardı.
 
Asım Bey'e, "Zafere çok yakınız ama takatimizin de sonunda-yız." dedi, "..ancak bir taarruz
yapabilecek kadar canımız var. Topçu cephanemiz uzun bir savaşı karşılayacak düzeyde değil.72 Bu
yüzden düşmanın çekileceğine kesin kanaat getirmeden, orduyu taarruza kaldırmayı doğru bulmam.
Savaşı bu noktaya kadar çok güzel getirdik. İyi donatılmış, bizden kalabalık, topçusu zengin, hırslı ve
iyi dövüşen bir orduyu ezdik, taarruz azmini kırdık. Bu sonucu tehlikeye atmamak için ihtiyatlı
davranmalıyız." 73
 
456 Şu Çılgın Türkler / Yunan Büyük Taarruzu 
Şimdilik sol kanattan üç tümenin ve 11 ağır topun yola çıkmak için hazır tutulmasını emretmekle
yetindi.
 
8 EYLÜL günü sabaha karşı Sakarya kesiminde yağmur başladı.
 
Türklerin rahmet diye sevinçle karşıladığı yağmur, Yunanlılar için felaket habercisiydi.
 
Üç gündür hükümetten cevap alamamış olan Papulas zaten çok gergindi. Savaş Bakanının bir
telgrafına gücenmiş, görevden alınmasını istemiş, iki gün çadırdan çıkmamış, ancak Bakanın kesin
ricası üzerine görevine devam etmeye razı olmuştu.73a Yenilgi herkesi aşırı duyarlı yapmıştı.
Yağmurun ince ince ve sürekli yağması sinirlerini iyice bozdu. Toprağı örten toz tabakası kaygan
çamura dönüşmeye, kabak lastikli kamyonlar patinaj yapmaya başlamıştı.
 
Ani bir kararla Savaş Bakanını atlayıp doğrudan Başbakan Gunaris'e telgraf çekerek hükümet
cevabının çabuklaştırılmasını istedi.
 
Bu saatte hava güney İtalya'da pırıl pırıldı.
 
16 kaçak, Basri Bey ve Maltalı kaçakçı, bir feribotla Messina boğazını geçip İtalyan çizmesinin
burnundaki Reggio limanına gelmişlerdi. Maltalının önceden anlaştığı gümrükçüler pasaportsuzlara
zorluk çıkarmadılar. Hiç vakit geçirmeden trene binildi.
 
Ertesi gün Roma'da olacaklardı.
 
İstanbul'da ise harika bir sonbahar günü yaşanıyordu bu sırada. Hava serince, deniz mavi pusluydu.
Karşı kıyı akılda kalmış bir rüya parçası gibiydi.
 
Ama İngilizler bu güzelliği görecek durumda değillerdi. Black Jumbo Türklerin karşı taarruza
hazırlandığını bildirmiş, ayrıntı da vermişti. 'Türk başarısının İstanbul'da yaratacağı yankıdan^
açıkçası Türk coşkusundan çekinen General Harington, alınması gerekli ve mümkün önlemleri
görüşmek için kurmaylarını, General Marden'i, Albay Maxwell'i, haberalma şeflerini Harbiye'deki
odasında topladı.74
 
Türklerin yenileceğini tahmin eden Albay Maxwell taarruza hazırlandıklarını öğrenince şaşırdı:
 
"Nasıl olur?"
 
General Marden, "Şaşırmakta haklısınız.." dedi, "askeri kuramları altüst eden bir savaş bu. Hiçbir
tahminimiz tutmadı. Türk ordusunun uyguladığı karmaşık savunma yöntemini çözemedim."
 
Sakarya Savaşı 457
 
İngiliz Genelkurmayı da çözemeyecekti.75
 Görüşme başladı.
 
Toplantıya katılanlar, Black Jumbo'nun verdiği bilgileri öğrenmişlerdi. İçlerinden biri, bu gizli
bilgilerin General Papulas'a ulaşmasını sağlayacaktı.
 
SAKARYA'da yağmur sürüyordu.
 
Başbakanın cevabı şaşırtıcı bir hızla akşam geldi. Gunaris Papulas'a, 'siyasi fikirlerin etkisinde
kalmaksızın, yalnız askeri yararları göz önünde tutarak karar vermesini' bildirmişti.
 
Cevap Papulas'ı yatıştırdı. Yağmur yolları geçilmez hale getirmeden ve orduyu ezdirmeden,
Sakarya'nın batısına çekebilirdi artık. Çekiliş tarihini ve düzenini saptamak için kurmay kurulunu
toplantıya çağırdı.
 
Yağmurun başlaması bütün orduyu ürkütmüştü.75a
 
İSMET PAŞA ve kurmayları da toplanmış, gruplardan gelen keşif raporlarını değerlendiriyorlardı.
Birlikler bütün gün taarruz ve baskınlarla Yunan mevzilerini yoklamayı sürdürmüşler, hayli esir ve
ganimet almışlardı. İki de hava keşfi yapılmış, Yunan ordusunun çekilmeye hazırlandığı anlaşılmıştı.
 
İsmet Paşa talimat bekleyen üç tümenin ve ağır topların, hava karardıktan sonra yola çıkarılmalarını
emretti. Taarruz hazırlığı Yunanlılarca anlaşılmamalıydı. Hâlâ Türk ordusundan daha güçlü olan
Yunan ordusuna öldürücü bir darbe vurmak için taarruzun baskın özelliğini taşıması çok önemliydi.
 
Asıl taarruz Beylik Köprü kesimine, Yunan sol kanadına yöneltilecekti. Öteki grupların görevi
cephelerindeki birlikleri gösteriş taar-ruzlarıyla oyalamak, tutmaktı. Düşman ordusunu yıpratacak ve
Beylik Köprü kesimine takviye göndermelerini engelleyeceklerdi. Plan Yunan ordusunu öncelikle
kaçmaya zorlamayı ve Sakarya'ya dökmeyi amaçlıyordu.
 
Akşam yemeğini kurmaylarıyla birlikte yedi. Çok neşeli bir yemek oldu. Kemal Binbaşı bile
neşeliydi.
 
458 Şu Çılgın Türkler / Yunan Büyük Taarruzu
 
İSTANBUL çıkışlı çok gizli telsiz mesajı, Yunan ordu karargâhına, İsmet Paşa kurmaylarıyla neşe
içinde yemek yerken geldi. Güvenilir kaynak, 'Türklerin taarruza hazır olduklarını' bildiriyordu.
Düşmanın Üçüncü Kolordu'yu geri atarak ikmal yollarını kesmek istediği anlaşılmaktaydı. Bu bilgi
panik yarattı. Sakarya batısına çekilmeden önce bu büyük tehlikeyi önlemek gerekiyordu. General
Papulas kolorduları şu cümleyle başlayan telaşlı cephe emriyle alarma geçirdi:
 
"İnanılır kaynaklardan öğrenildiğine göre Türkler, Üçüncü Kolorduya karşı pek fazla kuvvet
toplamıştır..." 76
 
Aslında Türkler daha kuvvet toplamamışlardı ama Black Jumbo böyle bilgi vermişti. Papulas'ın
emrine göre Üçüncü Kolordu ne pahasına olursa olsun direnecek, Birinci ve İkinci Kolordular iseTürk taarruzunun hızını kesmek için karşılarındaki Türk birliklerine taarruz edeceklerdi.
 
Türk taarruzu, bir İngilizin Yunan dostluğu ya da Türk düşmanlığı yüzünden, baskın olmaktan
çıkmıştı.
 
Emri alan Yunan birlikleri hazırlığa giriştiler.
 
General Andreas ordu emrini 'ümitsiz bir çığlık' olarak değerlendirmişti. Ordu, İkinci Kolordu'nun da
taarruz etmesini istiyordu ama İkinci Kolordu bitikti.76a Türkler karşısında çok tehlikeli durumlara
düşebilirdi. Orduya başka bir çözüm tarzı önerilmeliydi.
 
Tümen komutanlarını toplantıya çağırdı.
 
ÜÇ TÜMEN ve ağır toplar, karanlık basar basmaz kuzeye doğru yürüyüşe geçtiler.
 
Yağmur yağıyordu.
 
Çarıklar eskiyip atıldığı, yenileri de gelmediği için askerlerin çoğu çıplak ayaktı. Yorgunluktan,
uykusuzluktan, sıcaktan hepsi zayıflamış, avurtları çökmüştü. Islana ıslana, su dolu çukurlara,
çamurlara bata çıka ama neşeyle yürüyorlardı. Çünkü taarruz edeceklerini duymuşlardı. Yarı çıplak
birliklere bir heybet, hepsinin yürüyüşüne bir çalım gelmişti.
 
Son iki hafta anlatılamayacak kadar yaman geçmişti. Ne kadar yaman geçtiğini Sakarya gazilerinden
başka hiç kimse kestiremezdi.
 
Şimdi taarruz sırası onlardaydı.
 
Sakarya Savaşı 459
 
Bunun ne harika bir duygu olduğunu da yalnız Sakarya gazileri bilebilirdi.
 
İSMET PAŞA yemekten sonra geldi. Durumu gülerek özetledi:
 
"Papulas geri çekilmek istiyor ama bunu uygulayabilecek kadar cesur değil. Kendisine yardımcı
olmamız gerekiyor."
 
Gülüştüler.
 
"..Bu amaçla sağ kanada gizlice yeteri kadar kuvvet ve top toplamaktayım. Öbür gün taarruz
edebiliriz."
 
Başkomutan, "Yarın öğleden sonra Mürettep Kolordu karargâhına gidelim.." dedi, "..Fevzi Paşa da
orada. Ayrıntıları konuşuruz."
 
"Başüstüne." 
Onca kaygı, korku, karabasan dolu günlerden sonra bu inanılmaz aşamaya gelinmiş olması Halide
Edip Hanım'ın içini kamaştır-mıştı. Komutanları gözden geçirdi. Hepsi çok sakindi. Coşkusunu
paylaşacak birini aradı. Genç yaver Muzaffer Kılıç ile göz göze gelince, aradığı yoldaşı bulduğunu
anladı.
 
İkisi tuttukları gözyaşlarını bıraktılar.
 
İSTANBUL Basın Derneği'nin Ayasofya Camisi'nde Sakarya şehitleri için düzenlediği mevlit sona
ermiş, duaya geçilmişti. Cami her soydan binlerce İstanbullu ile doluydu.
 
Günlerce gazetelerde ilan edilerek herkesin çağrıldığı mevlide hanedandan yalnız Veliaht
Abdülmecit Efendi ile şehzade Ömer Hilmi Efendi katılmıştı. Saraydan, hükümetten, Hürriyet ve
İtilaf Parti-si'nden, dinci derneklerden ve işbirlikçi gazetelerden kimse yoktu.
 
Cemaat duahanın Allah'a her yakarışına aminlerle katılıyordu. Duahan, "Sakarya boylarında Türklere
karşı harp eden düşman askerlerini Kahhar isminle kahreyle ya Rabbi!" diye yakarınca, içi acıyla
dolu binlerce kişi birdenbire çığlık çığlığa, ağlayarak infilak etti:
 
"Amiiiiiiiinü!"
 
Camiyi aydınlatan yüzlerce yağ kandilinin alevi, binlerce çığlığın rüzgârından etkilenerek cezbeye
gelmiş gibi titrediler.
 
İngiliz ve Yunan ajanları mevlidi izliyorlardı. Halkın biriktirdiği kin ve öfkenin büyüklüğünü görünce
renkleri uçtu.77
 
460 Şu Çılgın Türkler / Yunan Büyük Taarruzu
 
İKİNCİ KOLORDU'ya bağlı 5. Tümen komutanı Albay Trilivas, 13. Tümen Komutanı Albay Digenis,
Süvari Tugayı Komutanı Albay Nikolaidis gece yarısından sonra gelebildiler. Generalin çadırında
toplandılar. Toplantıya kolordu bağlı birliklerinin komutanları da katılıyordu. Kolordu Kurmay
Başkanı durumu ve ordu emrini anlattı. Albay Digenis itiraz etti:
 
"İmkânsız. Kendimizi savunabiliriz ama taarruz edebilecek halde değiliz. Bazı askerlerim sırf
karınlarını doyurmak için esir düşmeye çalışıyorlar. Şunu da söylemeliyim. Alay komutanlarımdan
Albay Plastiras açıkça Kral Hazretleri'nin aleyhinde konuşmaya başladı."
 
General Andreas Albay Plastiras'ı tanıyordu. İyi bir komutan olduğu söylenen bu sert, kaba albay
Venizeloscu gizli 'milli savunma' örgütünün önemli yöneticilerindendi. Demek ki ordudaki Venizelos-
cular seslerini yükseltmeye başlamışlardı. Çözülme genişlemeden bu savaşı bitirmek gerekiyordu.
 
Albay Trilivas da taarruz etmekten çekindiğini söyledi. Tümeni çok zayıflamıştı. Süvari Tugayı'nın
durumunu konuşmadılar bile. Feci olduğunu hepsi biliyordu.
 Andreas, "Biz de bu sebeplerle şöyle bir çözüm düşündük." dedi, "..Kolordumuz hızla batıya hareket
ederek öteki iki kolordumuzun arasında yer almalı. Üç kolordu biraraya gelince savunma gücümüz
artar. Yoksa ya nehire döküleceğiz ya da ikmal yollarımızdan kopup bozkırda mahvolacağız. Eğer
açıkladığım çözümü uygun görüyorsanız, orduya önermeyi düşünüyorum. Ne dersiniz?"78
 
Komutanlar çözümü duraksamadan kabul ettiler.
 "Teşekkür ederim."
 
General Andreas öneriyi sabah orduya yolladı. Ordunun bu makul öneriyi kabul edeceğini düşünerek,
zamandan kazanmak için kolordunun ağırlıklarını da batıya doğru yola çıkardı.79
 
Savaşın on sekizinci günü başlamıştı: 9 Eylül.
 
TEĞMEN ŞEVKET EFENDİ'nin günlüğünden: "14 saat süren sıkı ve zahmetli bir yürüyüşten sonra
sabahleyin Karapınar'a geldik ve Mürettep Kolordu'nun emrine girdik. Yağmur dindi, hava açtı. 23.
Tümen de geldi. İkimiz ve 1. Tümen Dua Tepe'ye taarruz edeceğiz.
 
Sakarya Savaşı 461
 
Araziyi inceliyor ve yarınki savaşa hazırlanıyoruz. Asker sevinç içinde'.'80
 
MALTA KAÇAKLARI saat 10.00'da dağınık olarak Roma garına indiler. Basri Bey iyi bir hazırlık
yapmıştı. Heyecanlı kaçakları, göze çarpmamaları için önceden belirlediği üçüncü sınıf otellere ve
sönük pansiyonlara dağıttı. İngiliz Gizli Servis ajanlarının kaçakları, özellikle İtalya'da aradıkları
muhakkaktı.
 
Ankara Temsilciliği Anadolu'ya geçeceğini belirten Ali İhsan Paşa'yı paraca destekledi. Kaçaklara
uydurma isimlerle pasaport alabilmek için çalışmaya başladı.
 
Kaçaklar Almanya'ya geçecek ve izlerini kaybettireceklerdi. Ali İhsan Paşa ise kılık ve kimlik
değiştirip bir süre uygun gemi bekleyecek, 19 Eylül günü Bari'den bir İtalyan gemisine binerek
Kuşadası'na çıkacak ve Ankara'ya gelecekti. 81
 
FARUK'un yolladığı kısacık mektup Nesrin'i çok mutlu etmişti. Her boş kaldığında okuyor, her
seferinde mektuba gönlünce yeni anlamlar yüklüyordu. Çok çabalamış, Faruk'un adresini öğrenmeyi
başaramamış ama bu durum mektup yazmasına engel olmamıştı. Her gün küçük mektuplar yazıp
biriktiriyordu. Yollayamayacağı için içinden geldiği gibi sesleniyor, denetsiz yazıyordu.
 
Bugün evdeydi. İzin günüydü. Bebek bekleyen Vediaya yardım etti biraz. Sonra odasına çekilip
günlük mektubunu yazmaya oturdu:
 
"Faruk,
 
Bugün cuma. Evdeyim. Aklım ve yüreğim sende..'.'
 
BUGÜN Ankara'nın yine hareketli günlerinden biriydi. Yeni bir asker kafilesi cepheye uğurlanacaktı.
Halk, orduyu durmadan yeni can ve kanla besliyordu.
 
Çarşı bayraklarla donatılmıştı. Alay Hacıbayram'da toplandı. Kurbanlar kesildi. Milli ordunun
üniformasız, postalsız, palaskasız, kütüksüz, matarasız, yemek torbasız, sırt çantasız askerlerine halk
alışmıştı, hiç gocunmuyordu artık. Kendileri de yoksuldu, ordu da. Birbirlerine yakışıyorlardı. 
462 Şu Çılgın Türkler / Yunan Büyük Taarruzu
 
Camiden namazgaha gelindi. Alayı burada binlerce Ankaralı karşıladı. Aralanıp aralarına aldılar.
Birlikte cuma namazı kılındı. Namazdan sonra zafer için dua edildi, birleştirici konuşmalar yapıldı,
şiirler okundu. Yeni askerler davul zurna eşliğinde şehirde bir yürüyüş yaptıktan sonra istasyona
geldiler.
 
Alkış ve dualarla cepheye yolcu edildiler. 82
 
GENERAL ANDREAS'ın önerisi ordu karargâhına ulaştı ve büyük tepki yarattı:
 
"Hayır! Bu asla olamaz! Andreas delirmiş."
 
Albay Bernardos General Andreas'ı korumaya çalıştı:
 
"Sadece bir öneride bulunuyor. Ne var bunda?"
 
"Öyleyse neden ordunun cevabını beklemeden ağırlıkları yola çıkarmış?"
 
"Vakit kazanmak için diyor ya."
 
Sarıyanis bağırmaya başladı:
 
"Hayuıır! Orduyu bir oldubittiye getirerek geri çekilme önerisini kabul ettirmeye çalışıyor. Çünkü
taarruz etmekten korkuyor. Önce Kral Eskişehir'den Bursa'ya kaçtı. Şimdi de kardeşi cepheden
kaçmak istiyor."
 
Bernardos öfkeyle çadırı terk etti. Pallis ve Sariyanis yalnız kalmışlardı. Sariyanis, "Şu generale
aşağılayıcı bir cevap verelim" dedi.
 
Pallis başını salladı:
 
"Komutan imzalamaz."
 
"Ben başka kâğıtların arasına koyup imzalatırım." 83
 
Az sonra bunu başaracaktı.
 
TÜMENLER kendilerine ayrılan kesimlere yerleşiyor, birlikler ile Kâzım Özalp'in komuta yeri
arasına telefon hatları döşeniyordu. Tepenin üzerinde, komutanlar ve görevliler için küçük siperler
hazırlanmıştı. Bu tepeye savaştan sonra Zafer Tepe adı verilecekti.
 
Başkomutanın karargâh treni öğleden sonra Polatlı yakınındaki yarmada durdu. Başkomutan, İsmet
Paşa ve Albay Asım Bey otomobille Zafer Tepe'ye geldiler. Fevzi Paşa ve Albay Kâzım Bey'letoplanıp konuştular. Başkomutan taarruzun ertesi sabah başlamasını onayladı.
 
Büyük satrancın son aşamasına gelinmişti.
 
Sakarya Savaşı 463
 
Kâzım Bey, 1. Tümen Komutanı Abdurrahman Nafiz Bey'i, 17. Tümen Komutanı Nurettin Bey'i, bu
taarruz için Mürettep Kolordu emrine girmiş olan 15. Tümen Komutanı Şükrü Naili Bey ile 23.
Tümen Komutanı Ömer Halis Bey'i Zafer Tepe'ye davet etmişti.84
 
Büyük komutanların burada olduğunu görmek hepsini heyecanlandırdı. Büyük komutanlar da Sakarya
Savaşı'nın bu gazi komutanlarını görmekten mutlu oldular. Bu komutanlar savaş başladığından beri
kimbilir kaç kez ölüp ölüp dirilmişlerdi. Kucaklayarak başarı dilediler. Komutanlar zafer sözü
verdiler, Albay Kâzım Bey'den gerekli emirleri alıp hızla birliklerinin başına döndüler. Yapacak o
kadar çok işleri vardı ki. Bütün gece uyumayacaklardı.
 
Başkomutan ve arkadaşları Fevzi Paşa'yı da birlikte alarak, Kâzım Bey'i bin türlü uğraşla baş başa
bırakıp karargâh trenine döndüler. Başkomutan, Fethi Okyar'ı davet etmişti. Akşam yemeğinde o da
bulundu. Pek çok konu vardı ama pek az konuşuldu.
 
Hepsinin aklı yarınki büyük günde idi.
 
GENERAL PAPULAS'ın mesajı İkinci Kolorduya gece geldi:
 
"Mevzilerinizi terk etme planınız beni şaşırttı. Kolordu, her ne olursa olsun mevzilerinde kalacak ve
Türkler taarruz ettiği takdirde, karşı taarruza geçecektir. Karar vermeye yetkili kişi, ordu komutanı
olarak yalnız benim. Geri çekilme hakkındaki bütün emirlerinizi iptal ediniz." 85
 
Albay Gavallias, "Komutan ceza olarak beni de görevden almış.." dedi, "..yerime Albay Nikolaidis'i
atamış."
 
Acele karar, kaba üslup, Gavallias'ın değiştirilmesi General And-reas'ın onurunu kırmıştı. Ayağa
kalktı, Gavallias'a, "Ağırlık kollarını geri çağırın." dedi, "..sonra da görevinizi Albay Nikolaidis'e
devredin!" 86
 
Çadırdan çıktı.
 
Serin bir yayla gecesiydi. Çevreye baktı. Kaç uygarlığı emzirmiş olan bu uçsuz bucaksız Anadolu
yaylasında ne kadar anlamsız olduklarını, ne kadar küçük kaldıklarını düşündü:
 
Ne arıyorlardı bin yıllık Türk yurdunun ortasında?
 
464 Şu Çılgın Türkler / Yunan Büyük Taarruzu
 
SAVAŞ son birkaç gün yavaşlamıştı ama hiç durmamıştı. Bugün de hava kararır kararmaz bütüntümenlerin keşif kolları düşmanın son durumunu öğrenmek için yine baskınlara başladılar.
 
Düşman yerindeydi.
 
Beylik Köprü kesiminin savunmasını, 7. Tümen'i de emrine alan Üçüncü Kolordu Komutanı General
Polimenakos üstlenmişti. Yunan ordusunun bir felakete uğramadan çekilebilmesi Beylik Köprü'nün
son âna kadar elde tutulmasına bağlıydı. General Polimenakos Dua Tepe, Kartal Tepe ve
Karadağ'daki birlikleri kesin savunma yapmaları için uyardı. Cephe gerisine yeterli cephane yığıldı.
Mevziler berkitildi. Nöbetçiler artırıldı.
 
Türk komutanlar bu önlemleri fark etmişlerdi. Taarruz hazırlıklarını gece ve gizlice yapmışlardı.
Durumun fısıldandığını bilmedikleri için düşmanın, bu hazırlığı nasıl olup da sezdiğine ve korunma
önlemleri aldığına şaşıyorlardı.
 
İleri mevzilerdeki Yunan askerleri silahları kucaklarında beklerlerken, ilk taarruz dalgasını oluşturan
Türk birlikleri de, sessizlik içinde taarruz çıkış mevzilerine yanaşıp yerleştiler, namaz kılıp subayları
ve arkadaşlarıyla helalleştiler, silahları kucaklarında sabahı beklemeye başladılar. Üç tümende de,
taarruza katılmayacak olan postalar, aşçılar, iaşe erleri, borazanlar, sakalar, nazlarının geçtiği
arkadaşlarına, çarşıya çıkacaklarmış gibi ganimet ısmarlıyorlardı:
 
"Ben iyi bir palaska istiyorum."
 
"Bana gümüş tütün tabakası."
 
"Bana sağlam bir pantolon!"
 
"Güzel bir saat isterim, tamam mı?"
 
Kel Zeynel de takımının çavuşuna sokuldu:
 
"Çavuşum, bunlar unutur, sen bana sağlam bir çarık getir, he mi?"
 
Millet güldü.
 
"Ülen Yunanda çarık ne arar? Çizme istesene."
 
Zeynel'in hevesi kaçtı, "Öyleyse kalsın" dedi.
 
"Neden ki?"
 
"Ben çarıktan başka şey giyemem, giysem yürüyemem, susuzluktan yanarsınız valla."
 
Sakarya Savaşı 465
 
İKİNCİ KOLORDU'nun cevabı Albay Pallis ve Albay Sariyanis'i, gece harekât çadırında, konyakiçerlerken buldu. General Andreas İkinci Kolordu Komutanlığı'ndan alınmasını istemekteydi.
Sariyanis sevindi. Telgrafın devamını okuyan Pallis'in yüzü karışmıştı:
 
"Sevinmekte acele ettin."
 
"Neden?"
 
"Andreas'la birlikle yeni Kurmay Başkanı Nikolaidis, Kolordu Topçu Komutanı, Kolordu İstihkâm
Komutanı da istifa etmişler." 87
 
Sariyanis kadehini yere vurdu:
 
"Hayvanlar!"
 
Komutanın Andreas'ın istifasını kabul etmesi belki sağlanabilirdi. Ama bu toplu tepki işi bozmuştu.
 
Papulas istifaları reddedecekti.
 
10 EYLÜL Cumartesi sabahı paşalar, Fethi Okyar ve karargâh kadroları, erkenden Zafer Tepeye
geldiler. Halide Onbaşı da gelmişti. Albay Asım Bey Halide Edip Hanım'ı akşam onbaşılığa
yükseltmiş, koluna kırmızı şeridi takmıştı. Artık Halide Onbaşı diye anılacaktı.
 
Savaşın on dokuzuncu günüydü.
 
Çoğunun gece gözünü kırpmadığı belli oluyordu. Dua Tepe sis altındaydı. Sis giderek gevşedi ve
açıldı. Tepe göründü. İki hörgüçlü, yumuşak çizgili, Sakarya nehrine paralel uzanan, uçuk bakır renkli
bir dağdı. Düşmanın Dua Tepe'nin çevresindeki mevzilerini çok iyi berkitmiş olduğu görülüyordu. 1.,
15. ve 23. Tümenler Dua Tepe'ye, 17. Tümen Kartal Tepe'ye taarruz edecekti. Bu iki tepeyi bugüne
kadar çok iyi savaşmış olan 7. Yunan Tümeni savunacaktı.
 
Kâzım Bey'in emriyle, saat 07.30'da Türk topları önce tanzim, sonra da tahrip ateşine başladılar. Dua
Tepe mevzilerinin üzerini ateş ve duman kapladı. Askerler çok keyiflendiler:
 
"Yaşaaa topçubaşı!"
 
Albay Platis'in 7. Tümeni'nin subay ve askerleri, ordunun güvenliği için kesin olarak direnmeleri
gerektiğini iyi biliyorlardı ve çok sıkı hazırlık yapmışlardı.
 
Türklere geçit vermemeye kararlıydılar.
 
466 Şu Çılgın Türkler / Yunan Büyük Taarruzu
 
Sakarya'da TürkTaarruzu
 
BAŞKOMUTAN'ın üstü açık bir otomobille aralarından geçip Dua Tepe'ye doğru gitmesi, cephegerisindeki birlikleri heyecanlandırdı:
 
"M. Kemal Paşa mıydı geçen?"
 
Evet, geçen oydu, cepheye gidiyordu. Asıl heyecanı, Başkomu-tan'ı yanıbaşlarında gören ağır
bataryaların komutan ve erleri yaşadılar.88 Başkomutan Zafer Tepe'den gördüğü kilit yerleri ateş
altına aldırdı.
 
Türk ordusunun mermi hovardalığı uzun sürmedi. Saat 08.30'da top ateşi kesildi ve üç Türk tümeni
büyük bir uğultu içinde taarruza kalktı. 1. Tümen solda, 15. Tümen ortada, 23. Tümen sağdaydı.
 
Tam bu saatte merkezdeki ve sol kanattaki öteki Türk Grupları da taarruza geçmişlerdi. Yunanlılar
hazırlıklı oldukları için bu taarruzlar baskın etkisi yaratmadı.
 
Ama Birinci ve İkinci Kolorduların arasına bir Türk birliği kama gibi girince telaşa kapılacaklar, bu
telaş içinde Türk süvarilerinin, gerilerinden batıya doğru aktığını fark edemeyeceklerdi.
 
Sakarya Savaşı 467
 
n
 
ZAFER TEPE'de kimse yüksek sesle konuşmuyordu. Sadece Kâzım Bey'in tümenlere telefonla
verdiği emirler duyulmaktaydı.
 
Başkomutan tepeye dönmüştü. Gri pelerinine sarınmış açıkta oturuyor, dürbünle savaşı izliyordu.
Fevzi Paşa bir siperin içinde sessizce Kuran okumaktaydı.
 
Türk birlikleri çok hırslı ve kararlı, Yunan 7. Tümeni de çok hazırlıklı ve inatçıydı. Savaş bu yüzden
çok şiddetli ve kanlı oldu. Birlikler ardarda süngü hücumuna kalkarak, Yunan savunmasını yer yer
kırdılar ve ilk mevzilere girdiler.
 
Ama bazı yerlerde Yunanlılar çok sıkı direniyorlardı. Bu inatçı mevzilerden birinin karşısında takılıp
kalmış olan 15. Tümen'den 56. Alay'in Komutanı Yarbay Fehmi Tınaz alay sancağını açtırdı. Hücuma
kalkacak birlikler şevk çığlıkları atmaya başladılar. Hücum borularının havayı yırtmasıyla birlikte iki
serdengeçti tabur hücuma kalktı. Düşman siperlerine kadarki mesafe hızla koşularak geçilecek, sağ
kalanlar süngüleriyle siperlere dalacaklardı. Alay sancağını taşıyan sancaktar, hücum eden taburlarla
birlikte ileri atıldı.
 
Düşman makineli tüfekleri delice çalışmaktaydı.
 
Vurulanlar düşüyordu. Sancaktar başından yaralanıp sendeleyince yanındaki sancak muhafızı ânında
atılıp sancağı yere düşmeden yakaladı ve koşmayı sürdürdü. Arkasından öteki sancak muhafızları
geliyordu. Yeni sancaktar da vurulursa bu kez sıradaki muhafız atılıp sancağı yere düşmeden
yakalayacak ve o da ölümün gözüne koşacaktı.
 Türk taburlarının kararlılığını gören Yunan birliği süngü hücumunu kabul etmekten kaçındı,
mevzilerini boşaltıp geriye çekildi.
 
Taarruz dalgaları hiç durmadan birbirini izledi. 7. Tümen birlikleri bu fırtınanın önünde
tutunamadılar, çözülüp dağıldılar, Dua Te-pe'yi terk ederek Beylik Köprü'ye doğru kaçtılar.
 
Saat 14.00'te dağın güney doruğunda bir Türk sancağı parladı.
 
Dua Tepe bütünüyle ele geçmiş, çevresindeki köyler de kurtarılmıştı. Kaçan Yunanlılar Beylik
Köprü'nün önündeki sırtlarda durup mevzilendiler. Türklerle Beylik Köprü arasında sadece 12 km.,
bir hamlelik bir uzaklık kalmıştı.
 
468 Şu Çılgın Türkler / Yunan Büyük Taarruzu
 
Mustafa Kemal Paşa ZaferTepe'den savaşı izliyor
 
TEĞMEN ŞEVKET EFENDİ'nin güncesinden:
 
"Dua Tepe savaşında 5. Bölük Komutanımız Uşaklı Yüzbaşı Bas-ri Bey şehit düştü. Her zaman
büyük bir özlemle söz ettiği anasından başka kimsesi yoktu. Allah rahmet eylesin.
 
Düşman geride 5 top, 18 otomatik tüfek, 200'den fazla piyade tüfeği bıraktı, birkaç subay ve hayli er
esir aldık'.'88a
 
ÖNCEDEN bilgili ve hazırlıklı olunmasına ve o kadar iyi berkitilmiş olmasına rağmen Dua Tepe'nin
elden çıkması Papulas ve kurmaylarını çok korkuttu. Türk ordusunun Beylik Köprü kesimini ele
geçirmesi Üçüncü Kolordu'nun, belki de ordunun sonu olurdu.
 
Sakarya Savaşı 469
 
Durum çok kritikti.
 
Bir kötü haber daha geldi: Türk süvarileri de güneyde Mangal Dağı'nı geri almışlardı. 89
 
Türkler orduyu iki uçtan birden kavramak üzereydiler. Yüklenerek Yunan ordusunu Sakarya'ya
dökebilirlerdi. Papulas, birliklerin mevzilerini kesin olarak savunmalarını, cepheyi daraltmak ve
savunmayı yoğunlaştırmak için de İkinci Kolordu'nun hemen bugün batıya hareket etmesini emretti.90
 
General Andreas emri okuyunca hüzünle gülecekti:
 
"Batıya hareket etmemizi dün hakaretle reddetmişlerdi, bugün emrediyorlar. Bu ne şaşırtıcı bir
yönetim!"
 
Savaşın yırtıcı dişleri arasından sıyrılabilmek için geceyi bekleyeceklerdi.
 Bu sırada Üçüncü Kolordu Komutanı General Polimenakos, Beylik Köprü önüne çekilen birliği bir
alayla, Kartal Tepe'yi da iki alayla takviye edecek, Beylik Köprü önünde güçlü bir duvar
oluşturacaktı.
 
Polatlı-Beylik Köprü arasındaki 8 kilometrelik demiryolu da tahrip edilecekti.
 
KESİN SONUÇ için Türklerin Beylik Köprü'yü ele geçirmeleri şarttı. Bu sayede Yunan ordusu imha
edilebilirdi ama Dua Tepe'yi geri alan birlikler çok kayıp vermişti. Yeni bir taarruza girişmeden önce
kuvvet kaybının giderilmesi ve azalan cephanenin ikmali gerekiyordu.
 
Büyük komutanların onayı ile kuzeyde taarruz ertelendi.
 
Buna karşılık 57. Tümen'in demiryolu güneyindeki Karadağ'a taarruz etmesi uygun bulundu.91 57.
Tümen bu büyük, sert çizgili, doruğu kartal başına benzeyen dağa taarruz etmek üzere yaklaşıp açıldı
ve taarruz etti.
 
ZONGULDAK maden kömürü işçileriyle ilgili olarak hazırlanan yasa tasarısı 5.5.1921 günü
görüşülmüştü. Bugün ikinci kez görüşülecekti.
 
Meclis salonu dolu, ordunun genel taarruza kalktığını öğrenen milletvekilleri neşeliydiler. Hafız
Mehmet Bey ile Ardahan Milletve-
 
470 Şu Çılgın Türkler / Yunan Büyük Taarruzu
 
kili Hilmi Bey en arka sırada oturuyorlardı. Hafız Mehmet Bey fısıltıyla, "Enver Paşa'nın memlekete
dönmesi zorlaştı" dedi.
 
"Belki de imkansızlaştı."
 
Üzüntü içinde sustular.
 
Zonguldak bölgesindeki madenlere ilişkin eski mevzuat, 13-50 yaş arasında olup da bu çevrede
yaşayanları maden ocaklarında çalışmakla yükümlü tutmaktaydı. Mevzuat, ocaklardaki dar yerlere
ancak küçük çocukların girebileceği gerekçesiyle çalıştırılmalarına izin veriyordu. Bu ilkel mevzuatta
hiçbir işçi hakkı yer almamaktaydı.
 
Yeni tasan ile yükümlülük kaldırılıyor, çocukların madenlerde çalışması yasaklanıyor, sağlık, kaza,
tazminat, ücretsiz tedavi, temizlik, en az ücret, sekiz saat çalışma süresi gibi genel haklar ilk kez
düzenleniyordu.
 
Adalet Bakanı Refik Şevket İnce, İktisat Bakanı Celal Bayar ve bazı milletvekillerinin yaptıkları
konuşmalardan sonra tasarı oylanıp kabul edildi, yasalaştı.
 
Ciddi bir devrimdi bu.
 Celal Bayar 17.9.1921 günü kürsüye gelerek, bu yasa dolayısıyla işçilerin yasanın kabul edildiği 10
Eylül gününü 'en büyük gün' olarak kabul ettiklerini, bu günü her yıl kutlayacaklarını bildirdiklerini
açıklayacaktı.918
 
ÖTEKİ GRUPLARIN gösteriş ve oyalama taarruzları akşam üzeri yavaşladı ve durdu. Yeni
askerlerin çoğunlukta olduğu birlikler yorulmuş, cephane de azalmıştı.
 
Hava kararır kararmaz General Andreas'ın kolordusu hızla toplandı. İki tümen ve Süvari Tugayı,
ayrıldıklarının anlaşılmaması için güçlü artçılar bırakarak saat 23.00'te yürüyüşe geçtiler.
 
Çakal ulumaları askerleri ürpertiyordu. Gün doğana kadar hiç durmadan yürümeye kararlıydılar. Ama
az sonra, zifir gibi karanlık içinde, geri çağrılmış olan ağırlık kollarıyla burun buruna geldiler. Büyük
bir kargaşalık yaşandı.92 Ağırlık kollarının kolordu birliklerine yol vermesi saatler aldı.
 
Türkler İkinci Kolordu'nun ayrıldığını ancak sabah fark edebileceklerdi. Bu gafillik komutanları çok
kızdırdı ama yapılacak bir şey yoktu. Kuş kaçmıştı. Yetişmek mümkün değildi.
 
Sakarya Savaşı 471
 
Çekilirken köyleri yağmalayıp yakıyorlardı.93
 
Tüten köyleri görmek, köylülerin halini düşünmek subay ve askerleri çıldırtıyordu. Ama ordu bu
pislikleri ânında cezalandıracak güçte değildi. Ömer Çavuş gözleri dolarak dedi ki:
 
"Elbet bütün bu rezilliklerin öcünü alacağımız bir gün gelecektir!"
 
Eski takımından pek az kişi sağ kalmıştı. Eskilerden Hamza Onbaşı, "Elbette gelecek" dedi.
 
Orduda herkes o büyük günün geleceğine iman ediyordu. Etmeseler bu acılar yüreklerini çatlatırdı.
 
11 EYLÜL savaşın yirminci günü, bir gece savaşıyla başladı.
 
57. Tümen, gece yarısı bütün gücüyle Karadağ'a bir daha taarruz etti. Öyle hızlıydı ki Yunan 3.
Tümeni dağın gerisindeki sırtlara çekilerek yok olmaktan zorlukla kurtuldu. Ama ordunun esenliği
için toparlanmak zorundaydı, toparlandı, mahvolma korkusunun verdiği enerji ile karşı taarruza
geçerek sabaha karşı Karadağ'ı geri aldı.
 
7. Tümen de sabahleyin Dua Tepe'yi çok yoğun ateşe tuttu. Demiryolu Sazılar istasyonuna kadar
onarılıp bugün işletmeye açılmış, Eskişehir'den bol cephane gelmişti. Dua Tepe'deki mevzileri iyice
dövdükten sonra öğleyin geri alma azmiyle taarruza kalktı. Ama burayı dün yeniden vatana katmış
birlikler çok sert karşılık verince, eriyerek geri çekildi.
 
Yunan 10. Tümeni ise Polatlı-Çal Dağı arasında bulunan Ke-malettin Sami Bey'in 4. Grubuna hücum
etti. Amaç bu grubu Beylik Köprü kesiminden uzak tutmaktı. Üst üste saldırdı. Çok kayıp verdi ama 4.
Grubun ilerlemesine de engel oldu. 
Bugün Yunanlılar çok hareketli ve başarılıydı.
 
57. Tümen Karadağ'ı geri alamamıştı. 57. Tümen yeniden Karadağ'a, 17. Tümen de Kartal Tepeye
taarruza geçtiler. Hırs ve korku içinde toprağa yapışan Yunan birliklerini söküp atamadılar. Bu
duvarı yıkmak için yeni kuvvet gerektiğini gören İsmet Paşa, Albay İzzettin Çalışlar'ın 1. Grubunun
kuzeye hareket etmesini emretti.
 
GENERAL PAPULAS gece verdiği emirle, ordunun 12/13 Eylül gecesi Sakarya batısına çekileceğini
açıkladı. Çekilişin felakete
 
472 Şu Çılgın Türkler / Yunan Büyük Taarruzu
 
dönüşmemesi için birlikler tüm güvenlik önlemlerini alacak, arkada kuvvetli artçılar bırakarak,
kademe kademe geri çekileceklerdi. Geçici köprüler hazırlanıyordu. Eski ve yeni 7 köprüden
geçilecek, çekilince köprüler kullanılmaz hale getirilecekti.94 Ordu karargâhı yarın Sakarya batısına
geçecekti.
 
Herkes çok dikkatli olmalıydı.
 
M. Kemal Paşa da aynı saatte 'bütün birliklerin düşmanın çekilmeye başladığını anlar anlamaz,
çekilişi bozguna çevirmek için taarruza geçilmesini' emretti.
 
Herkes tetikte duracaktı.
 
SAKARYA SAVAŞI'nın yirmi birinci günü başladı. Tarih 11 Eylülü gösteriyordu.
 
15. Tümen bütün gece Dua Tepe'nin güney eteğinden Beylik Köprü yönüne taarruz etmiş, sonuç
alamamıştı. Süngü hücumlarını gündüz de sürdürdü. İlerleyip Beylik Köprü'yü ele geçirebilse
Üçüncü Yunan Kolordusu'nun çekiliş yolunu kesecekti. Ama ilerleyemi-yordu.
 
Bu kez mevzilerini can havliyle savunanlar Yunanlılardı.
 
Başkomutan, paşalar, Fethi Okyar ve kurmaylar sabah Zafer Te-pe'ye yine geldiler. Kâzım Özalp
bozulan, mermisi biten topları geriye yollamış, birlik komutanlarına 'gerekmedikçe ateş açılmamasını,
süngü kullanılarak cephane harcanmasından kaçınılmasını' bildirmişti.95
 
Başkomutanın izniyle, Karadağ-Kartal Tepe duvarını yıkmak için 1., 17. ve 23. Tümenleri taarruza
kaldırdı.
 
İNGİLİZ İRTİBAT SUBAYI Binbaşı Johnson'un, Yunan ordusunun geri çekileceği hakkındaki mesajı
Rattigan'ı çok sarsmıştı. "İnanılmaz bir sonuç.." dedi, sinirlenince burnu akıyordu, burnunu sildi, "..bu
şu demek: Üç yıllık çabamız boşa gitti."
 
General Marden ayağa kalktı: 
"Bu gelişme en çok bizi yoracak. Bari Eskişehir'e çekilmeyip nehrin batısında kalsalar."
 
"Sakarya batısında tutunabilirler mi?"
 
Sakarya Savaşı 473
 
"Evet. Kolaylıkla. Kışı rahatlıkla orada geçirebilir. Birçok köy var. Demiryoluyla ikmal edilirler.
Türklerin ateş altında nehri geçmesi mümkün değil. Orada kalmaları çok lehimize olur."
 
Boğazlar ile Türkler arasında Yunan ordusunun bulunmasını istiyorlardı. Yunanları bu sebeple
Anadolu'da kalmaya zorlamaktaydılar.
 
Hep zorlayacaklardı.
 
GENERAL KONDULİS'in Birinci Kolordusuna ait birlikler, geri çekilme telaşı içindeydiler.
Ölülerini gömmeden yola çıktılar, birçok ağırlıklarını almadılar.96 Geride kuvvetli artçılar
bırakmışlardı.
 
Sol kanattaki Türk tümenleri bu yüzden Birinci Kolordu'nun ayrıldığını zamanında anlayamadılar.
 
Ancak artçılar geri çekilmeye başlayınca harekete geçtiler. Başlangıçta bunları izleyebiliyor, silah ve
esir alabiliyorlardı. Ama can telaşı içindeki artçılar Sakarya köprülerine ulaşabilmek için çok
hızlandılar.
 
Artçılarla da ara açıldı.
 
Korku kinden daha hızlıydı.
 
SÜVARİ TÜMENLERİ parça parça geri çekilen Yunan birlikleri ile çarpışıyorlardı. Albay Fahrettin
Altay ve karargâhı, Ilıca vadisinde yoğun bir sis içinde kaldı. Ancak sis dağılırken harekete
geçebildiler. Fahrettin Bey çevreyi görebilmek için atını sürerek gruptan biraz ayrıldı. Bir dere
yatağının içinden birdenbire silahlı bir Yunan askeri çıktı önüne.
 
Aradaki mesafe yüz metreden az, albay yalnız ve silahsız, adamları uzaktı. Birliğini ve yolunu
kaybettiği anlaşılan Yunanlının tehlikeli bir hareket yapmaması için babacanca, "Yaklaş" diye
seslendi. Korkudan zangırdayan Yunanlı yaklaşırken, emir subayı Fevzi ile seyisi Köse dörtnala
çıkageldiler. Fevzi silahı yere atmasını işaret edince hemen attı. Köse attan atlayıp tüfeği aldı, bu
sırada gözü esirin sağlam görünen kunduralarına takıldı. Kendi ayağında altı yarı yarıya erimiş,
zavallı bir çarık vardı. Fahrettin Bey Köse'ye, "Bu delikanlı esir olduğuna göre artık misafirimiz
sayılır." dedi, "önce delikanlının karnını doyur. Anladın mı?"
 
Mutsuz bir ses duyuldu:
 
474 Şu Çılgm Türkler / Yunan Büyük Taarruzu 
"Anladım komutanım."
 
"Sonra ayakkabılarınızı değiştirirsiniz."
 
Köse'nin gözleri iki namlu gibi parladı, çıplak bileklerine taktığı mahmuzları şakırdatarak anlayışlı
komutanına yürekten selam verdi:
 
"Emrin olur!"
 
Karargâh mensupları Yunanlı askeri, 'komutanın esiri' diye hayli şımartacaklardı.97
 
YUNAN ORDUSUNUN baş belası Mürettep Tümen bir gün önce, Fettahoğlu Köprüsü'nün
batısındaki bir geçitten sessizce Sakarya nehrinin kuzeyine geçmişti. Bu sabah erkenden yola çıkarak
gizlice Fettahoğlu'na sokuldu. Burada birçok malzeme, küçük bir uçak alanı ve bir tabur vardı.
 
Saat 11.00'de baskın verdi. Tabur karşı koyamadı, köprüyü tahrip edemeden, apar topar güneye geçip
Uzunbey e kaçtı.
 
Tümen 3 uçak, 2 kamyon, 15 araba, bir röntgen makinesi, çok sayıda ilaç ve malzeme ile 1.500
kasaplık hayvan ele geçirmişti. Ganimetleri güven altına aldı, ertesi gün Sivrihisar'a baskın vermek
için akşam çökerken yola çıktı.
 
Sivrihisar'da Yunan subayları
 
Sakarya Savaşı 475
 
GÜNEŞ BATIYORDU. Ufuk baştan başa kan kırmızı kesilmişti. Kartal Tepe'nin yamaçlarında
birdenbire kızıl ışık içinde binlerce süngü parlayıverdi. Bunlar bütün gün ölesiye mücadele etmiş
olan 1. ve 23. Tümen askerlerinin zafer süngüleriydi. Kartal Tepe geri alınmıştı.
 
Zafer Tepe'dekiler rahatladılar.
 
12. Grup Çaldağı'nı, süvariler de Mangal Dağı'ndan sonra, uğrunda pek çok subay ve askerin şehit
olduğu Türbe Tepe'yi ele geçirmişlerdi.
 
Gazi tepeler tek tek geri dönüyorlardı.
 
Geride iki tepe kalmıştı: Beştepeler ile Karadağ.
 
SÜVARİ TÜMENLERİ hava kararınca, bütün gün yürüyüp koşmuş olan atları doyurmak, sulamak ve
dinlendirebilmek için çatışmayı kestiler. Sabah çok erkenden, düşmanı bastırmak üzere Kavuncu
Köprüsü ile Beşköprü'ye gitmeyi planlamışlardı.
 
Oysa Yunanlılar nehri geçmeye başlamışlardı bile.97a 
İLK OLARAK  ̂Yunan Süvari Tugayı, sandallar birleştirilerek yapılmış portatif bir köprüden batıya
geçti.
 
Sonra İkinci Kolordu'nun Kavuncu Köprüsü ile yanında yapılmış geçici köprüden geçişi başladı.
Telaş, kaygı ve ağırlık kollarının düzensizliği köprülerin önünde yığılmaya sebep oldu. Ama asıl
karışıklık geçişten sonra başladı. Kimsenin batı kesimi hakkında ciddi bilgisi yoktu. İnsanlar,
hayvanlar, taşıtlar gittikçe koyulaşan karanlık içinde birbirlerine girdiler. Durum tam bir kargaşalık
ve karabasana dönüşmüş, kilitlenip kalmışlardı.
 
İkinci Kolordu batıya geçer geçmez, Kavuncu Köprüsü'nden Porsuk'a kadar Sakarya'nın batısındaki
tepeleri işgal etmekle görevliydi. Ama bu bilgisizlik ve korkunç düzensizlik içinde bu görevi bu gece
yerine getirmesi mümkün değildi.
 
General Andreas, bir Türk birliğinin nehrin kıyısında belirip bu karmakarışık çekilişi görmesinden
korkuyordu. Yeni Kurmay Başkanına, "Şükür ki düşman Sakarya'yı böyle geçtiğimizi bilmiyor.."
dedi, "eğer nehrin kıyısına birkaç makineli tüfek getirmiş olsa, yenilgimiz kesin ve tam olurdu." 98
 
476 Şu Çılgın Türkler / Yunan Büyük Taarruzu
 
Yunan Ordusu korku içinde kaçmaya çalışıyor
 
SAKARYA'ya ulaşan Birinci Kolordu da Beşköprü kesimindeki iki köprüden nehri geçmeye başladı.
Köprülerin ağzında hayli birlik ve ağırlık kolu vardı. General Kondulis, makineli tüfek birlikleriyle
bir güvenlik çemberi oluşturmuş, batıya geçirilen topların gerektiğinde doğuya karşı kullanılacak
biçimde yerleştirilmesini emretmişti. Türklerin yetişerek geçişi engellemelerinden korkuyordu.
 
Korktuğu başına geldi.
 
Kaçırdıkları kolorduyu yakalamak için durmadan yürümüş olan tümenlerin öncüleri yetişmişlerdi.
Tepelerin ufuk çizgilerinde gö-ründüler. Üzerlerine batan günün kızıl ışığı vuruyordu ve gittikçe
ço-ğalıyorlardı. Açılıp savaş düzeni aldılar ve taarruza geçtiler.
 
Yunanlılar bu taarruza batıya geçirmiş oldukları toplar ve artçıların makineli tüfekleri ile karşılık
verdiler. Çatışma sürerken, birlikler büyük bir korku içinde köprülerden geçip canlarını karşı kıyıya
attılar. Karanlıktan yararlanan artçılar da parça parça karşıya kaçtılar. Köprüler yakıldı.
 
Sakarya Savaşı 477
 
GÜNEŞ BATIYORDU. Ufuk baştan başa kan kırmızı kesilmişti. Kartal Tepe'nin yamaçlarında
birdenbire kızıl ışık içinde binlerce süngü parlayıverdi. Bunlar bütün gün ölesiye mücadele etmiş
olan 1. ve 23. Tümen askerlerinin zafer süngüleriydi. Kartal Tepe geri alınmıştı.
 
Zafer Tepe'dekiler rahatladılar.
 12. Grup Çaldağı'nı, süvariler de Mangal Dağı'ndan sonra, uğrunda pek çok subay ve askerin şehit
olduğu Türbe Tepe'yi ele geçirmişlerdi.
 
Gazi tepeler tek tek geri dönüyorlardı.
 
Geride iki tepe kalmıştı: Beştepeler ile Karadağ.
 
SÜVARİ TÜMENLERİ hava kararınca, bütün gün yürüyüp koşmuş olan atları doyurmak, sulamak ve
dinlendirebilmek için çatışmayı kestiler. Sabah çok erkenden, düşmanı bastırmak üzere Kavuncu
Köprüsü ile Beşköprü'ye gitmeyi planlamışlardı.
 
Oysa Yunanlılar nehri geçmeye başlamışlardı bile.97a
 
İLK OLARAK  ̂Yunan Süvari Tugayı, sandallar birleştirilerek yapılmış portatif bir köprüden batıya
geçti.
 
Sonra İkinci Kolordu'nun Kavuncu Köprüsü ile yanında yapılmış geçici köprüden geçişi başladı.
Telaş, kaygı ve ağırlık kollarının düzensizliği köprülerin önünde yığılmaya sebep oldu. Ama asıl
karışıklık geçişten sonra başladı. Kimsenin batı kesimi hakkında ciddi bilgisi yoktu. İnsanlar,
hayvanlar, taşıtlar gittikçe koyulaşan karanlık içinde birbirlerine girdiler. Durum tam bir kargaşalık
ve karabasana dönüşmüş, kilitlenip kalmışlardı.
 
İkinci Kolordu batıya geçer geçmez, Kavuncu Köprüsü'nden Porsuk'a kadar Sakarya'nın batısındaki
tepeleri işgal etmekle görevliydi. Ama bu bilgisizlik ve korkunç düzensizlik içinde bu görevi bu gece
yerine getirmesi mümkün değildi.
 
General Andreas, bir Türk birliğinin nehrin kıyısında belirip bu karmakarışık çekilişi görmesinden
korkuyordu. Yeni Kurmay Başkanına, "Şükür ki düşman Sakarya'yı böyle geçtiğimizi bilmiyor.."
dedi, "eğer nehrin kıyısına birkaç makineli tüfek getirmiş olsa, yenilgimiz kesin ve tam olurdu." 98
 
476 Şu Çılgın Türkler / Yunan Büyük Taarruzu
 
Yunan Ordusu korku içinde kaçmaya çalışıyor
 
SAKARYA'ya ulaşan Birinci Kolordu da Beşköprü kesimindeki iki köprüden nehri geçmeye başladı.
Köprülerin ağzında hayli birlik ve ağırlık kolu vardı. General Kondulis, makineli tüfek birlikleriyle
bir güvenlik çemberi oluşturmuş, batıya geçirilen topların gerektiğinde doğuya karşı kullanılacak
biçimde yerleştirilmesini emretmişti. Türklerin yetişerek geçişi engellemelerinden korkuyordu.
 
Korktuğu başına geldi.
 
Kaçırdıkları kolorduyu yakalamak için durmadan yürümüş olan tümenlerin öncüleri yetişmişlerdi.
Tepelerin ufuk çizgilerinde gö-ründüler. Üzerlerine batan günün kızıl ışığı vuruyordu ve gittikçe
ço-ğalıyorlardı. Açılıp savaş düzeni aldılar ve taarruza geçtiler.
 Yunanlılar bu taarruza batıya geçirmiş oldukları toplar ve artçıların makineli tüfekleri ile karşılık
verdiler. Çatışma sürerken, birlikler büyük bir korku içinde köprülerden geçip canlarını karşı kıyıya
attılar. Karanlıktan yararlanan artçılar da parça parça karşıya kaçtılar. Köprüler yakıldı.
 
Sakarya Savaşı 477
 
Birinci Kolordu, Sakarya'nın doğu kıyısında biraz ölü, hayli malzeme ve taşıt bırakarak geceye
karıştı.
 
Sakarya doğusunda yalnız Üçüncü Kolordu kalmıştı.
 
ÜÇÜNCÜ KOLORDU'nun bir tümeni batıya geçmişti. İki tümeni Beylik Köprü önünde, Beştepeler'de
ve Karadağ'da direnmeyi sürdürüyordu.
 
Mürettep Kolordu'nun subay ve askerleri iki gündür uyumamış, kayıplar giderilememişti. Cephane
sıkıntısı sürüyordu. Ama durmak zamanı değildi. Albay Kâzım Özalp tümenlerine, Beylik Köprü'yü,
Beştepeler'i ve Karadağ'ı geri almalarını emretti.
 
Sakarya Savaşı'nın son gece savaşı başladı.
 
SÜVARİ TÜMENLERİ, 13 Eylül Salı sabahı, savaşın yirmi ikinci günü, gün ışımadan yola düştüler
ama Yunan ordusu karşıya geçmişti. Kavuncu Köprüsü ile Beşköprü önünde sadece gecikmiş birkaç
perakende birlik vardı.
 
Yunan topçularının koruyucu ateşi altında, itişe kakışa batıya kaçtılar.
 
Güney kesiminde Yunan ordusundan kimse kalmamıştı.
 
KUZEYDE ise savaş hâlâ sürüyordu.
 
Gün doğumuna yakın Yunan mevzilerinde sarsılma başladı. Sabahleyin Beştepeler ve Karadağ'daki
birlikler çözüldüler. Süngüden kurtulabilenler Karailyas Köprüsü ile Beylik Köprü'ye doğru
kaçmaya başladılar. Beylik Köprü'yü savunan birlik de mevzilerini boşaltıp bu kaçışa katıldı.
 
Yunanlıları kovalayan birliklerin içinde Gazi Çavuş'un takımı da vardı. Rüzgâr gibi geçtikleri savaş
alanı yaralılar, cesetler, oraya buraya saçılmış silahlar, su bidonları, kaputlar, konserveler, cephane
sandıkları, fişek şeritleri, mektuplar, teneke tabaklar, postallarla doluydu.
 
En önde koşan Gazi Çavuş yamacı dönüp de aşağıda Sakarya'yı görünce durdu. Takım da durdu. Son
kır çiçeklerinin süslediği sonbahar toprağı dalgalana dalgalana Sakarya'ya iniyordu. Mübarek
Sakarya kıyısına kadar bir tek Yunanlı yoktu. Köprüleri yıkıp kaçmışlardı.
 
478 Şu Çılgın Türkler / Yunan Büyük Taarruzu
 
Gözlerinden yaş inerek gücü yettiğince bağırdı: 
"Oğluuuum! Boşuna ölmediiiin! Düşmanı yendiiiik!.."
 
Sesi tepeden tepeye yankılandı.
 
Bulunduğu yerde diz çöktü, başını şükür secdesi için toprağa koydu.
 
Takımı da öyle yaptı.
 
Kuzey kesimi de Yunan ordusundan temizlenmişti. Kimi Yunanlılar Sakarya'nın batısına geçebilmiş,
kimi de ölü, yaralı, hasta ya da esir olarak doğuda kalmıştı.
 
Savaş tarihinin çok uzun sürmüş birkaç meydan savaşından biri olan Sakarya Savaşı Türk ordusunun
zaferiyle sona ermişti.
 
Sakarya Savaşı ile ilgili anı kartlarından bir örnek: Düşmana geçit yok!
 
Sakarya Savaşı 479
 
İSMET PAŞA sonucu Başkomutan'a arz etti:
 
"23 Ağustostan beri devam eden Sakarya Meydan Muharebesi, Türkiye Büyük Millet Meclisi
Ordusu'nun kesin zaferi ile neticelenmiştir. Üç günden beri devam eden genel karşı taarruzumuz tesiri
ile bugün öğleden evvel bütün düşman ordusu mağlup olarak ve bütünüyle nehir batısına atılmış
bulunuyor. Düşmanı aralıksız takip ediyoruz."
 
Sonuç 11.33'te resmen ilan edildi. 98a
 
Başkomutan, İsmet Paşa'nın kısa raporunu TBMM'ye gönderdi, zaferi valilere ve Müdafaa-yı Hukuk
derneklerine bildirdi. Ardarda emirler yayımladı: Başkomutanlık sekreteryasını kaldırdı. Grup
düzenine son verilerek kolordu düzenine geçilmesini emretti ve genel seferberlik ilan etti.
 
Yunan büyük taarruzu yenilgi ile sona ermişti.
 
ANKARA'nın aklı ve kulağı üç gündür Sakarya'daydı.
 
Haber geldi ve şehir kabardı. Bayraklar asılıp dükkânlar kapandı, herkes sokağa döküldü. Meclis'in
ve Hâkimiyet-i Milliye gazetesinin önünde toplanarak milletvekillerini ve gazetecileri alkışladılar.
Sonra marşlar söyleyerek Milli Savunma Bakanlığı'nın önüne gelip ordu için büyük gösteri yaptılar.
Oradan da hastanelere giderek yaralıları ziyaret ettiler. Kafileye katılmış olanlar birbirlerinden
ayrılamıyor, durup durup kucaklaşıyorlardı. Davulunu, zurnasını, sazını, ke-mençesini, darbukasını,
zilini kapan geliyor, kafileye katılıyordu.
 
Binler Meclis ile Taşhan'ın önünde toplandı. Seğmenler, Karadenizliler, Doğulular, Güneydoğulular,
Akdenizliler, Orta Anadolulular, Egeliler, Trakyalılar, Marmaralılar, göçmenler coştular, zaferşerefine oynamaya başladılar.
 
Ulus meydanı bir Anadolu mahşeri oldu.
 
Bu sırada yaşlı, genç bazı kadınlar Millet Bahçesi'nde toplanıyor, durmadan kalabalıklaşıyorlardı.
Zafer için çok dua etmişlerdi. Şimdi zaferin mutluluğunu paylaşmaya gelmişlerdi. Kadınların evden
dışarı çıkıp da bir olayı, hele bir eğlenceyi böyle erkeklerle birlikte izledikleri şimdiye kadar pek
görülmemişti. Homurdananlar oldu ama homurtuları zafer coşkusu içinde kaynayıp gitti."
 
480 Şu Çılgın Türkler / Yunan Büyük Taarruzu
 
Ankaralılar
 
ANADOLU Yunan yürüyüşünün başladığı günden beri yüreği ağzında yaşıyordu. Yirmi iki gün yüzyıl
gibi uzun sürmüş, bitmek bil-memişti. Zafer haberini alır almaz ferahlayıp coştu. Bütün şehirlerde
gösteriler başladı. Zafer top atışlarıyla selamlanacak, dualar edilecek, gece fener alayları
düzenlenecekti.
 
Mutlu haberi alan Yeni Adana gazetesinin başdizgicisi Hamdi Gönen günün manşetini ağlaya ağlaya
eliyle dizdi: "Ordumuz Kati Zaferi Kazandı!"
 
Fransız işgali altındaki Adana'da iki işbirlikçi gazete vardı: Adana Postası ve Ferda. Bu iki gazetede
Fanizade Mesut'un, Müftü Zihni Efendi'nin ve Hafız Mehmet'in Milli Mücadele aleyhinde, Fransız
mandası lehindeki yazıları ve açıklamaları yayımlanmaktaydı.100
 
Milli Mücadele'yi destekleyen Yeni Adana gazetesi, Adana'dan iki saat uzakta, Pozantı'da, kör hatta
bulunan bir vagonda yazılıyor, diziliyor, elle çevrilen makineyle basılıp işgalcilerden gizli Adana'ya
yollanıyor, el altından dağıtılıyordu.
 
Yeni Adanacı'lar, zaferi bildiren gazeteyi bugün kırmızı mürekkeple ve binlerce bastılar. Gazete
işgalci Fransızlara ve Ermeni kopuklara rağmen Adana'da açıkta satıldı ve kapışıldı.101
 
Hainleri bir ürperti aldı.
 
Sakarya Savaşı 481
 
Meclis önü ve Millet Bahçesi'nde Ankaralılar
 
İSTANBUL'da işgal kuvvetleri alarma geçmiş, Türkler gösteri yapmaya kalkışırlarsa ânında
bastırmak için birçok önlem almışlardı. Meydanlarda birlikler bekliyor, kalabalık caddelerde
devriyeler geziyor, duyarlı semtlerde asker dolu kamyonlar dolaşıyordu. İşgal sansürüne, gazetelerde
tahrik edici yazılara izin vermemesi emredilmişti.
 
Akşam gazetesi, haberi alır almaz ikinci baskı yaptı. Birinci sayfasında Ankara'nın resmi bildirisine
ve M. Kemal Paşa'nın resmine yer vermekle yetindi. M. Kemal Paşanın resmi, bu günlerde sancakgibi bir şeydi.101a Gazetede sansürün ve işgal yönetiminin takılacağı hiçbir sakıncalı yazı yoktu.
Gazeteleri dağıtıcı çocuklara veren görevli, bu gazeteyi nasıl satacakları konusunda iki-üç kelime ile
yol gösterdi. Çocuklar gazetelerle İstanbul'a dağıldılar:
 
"Türk zaferini yazıyor..."
 
"Yunanlıların kaçtığını yazıyor..."
 
"Yunan bozgununu yazıyor..."
 
Yüreğe işleyen bu incecik çocuk haykırışları on binlerce kişinin biraraya gelip de yapacağı bir
gösteriden çok daha etkili oldu.
 
482 Şu Çılgın Türkler / Yunan Büyük Taarruzu
 
...
 
Eğer Rumlar, gazeteci çocukları korkutup susturmak isterlerse, birtakım kararlı gençler bu alıngan
Rumları anlayacakları dille engelliyorlardı. Birileri herhalde son bir ay içinde bu gençlere bir şeyler
öğretmişti.
 
HAZIRLIĞINI BİTİREN Mürettep Tümen saat 14.00'te Sivrihisar'ı bastı. Sivrihisarlılann çoğu
Ankara'ya çekilmiş, geride daha çok yaşlılar ve hastalar kalmıştı. Dişsiz bir nine kalpaklı subayları
görünce heyecandan dövünerek çığlığı bastı:
 
"Bizimkileeerü!"
 
Burada, bir Türk tümeninin gelip de Sivrihisar'ı basabileceğini akıllarının ucundan bile geçirmeyen
bir piyade taburu ile bir süvari bölüğü bulunuyordu. Direnmeye yeltendiler ama süvariler çok
hızlıydı.
 
Kısa zamanda dağılıp 25 esir vererek kaçtılar.
 
Sivrihisârlılar ağlaşarak koştular, süvarilerin üzengilerini, atların boyunlarını öptüler.
 
Tümen Sivrihisar'da Türk esirlerin bulunduğunu duymuştu. Önce onlar arandı. Sayıları 400'e yakındı.
Aralarında 1 Eylül günü esir düşen 176. Alay'dan iki bölüğün, 131. Alay'dan iki taburun subay ve
erleri de vardı. Yarı çıplak, kir içinde ve açtılar. Sevinçten dilleri tutuldu.
 
İkisi ilaç dolu üç otomobil, malzeme ve yiyecek depoları ile karargâh subaylarının geriye yolladıkları
özel eşyalar ele geçmişti. Pa-pulas'ın bavulundan beş madalya çıktı.
 
Tümen Komutanı Yarbay Zeki Soydemir, hastanede yatan 30 kadar Yunanlı yaralıyı ziyaret edip
hatırlarını sordu. Yaralılar ihtiyaçları sağlanarak yerlerinde bırakıldı. Yunanlı doktorlar esir
alındıkları için yerli iki Türk doktora emanet edildiler. 
Depolardaki çamaşır ve ayakkabıların bir kısmı tümene ve esirlere dağıtıldı. Yiyecek depolarında
her şey vardı. Birazı ailelere verildi. Tümen aşçıları tümene ziyafet çekmek için iş başı ettiler.
 
Yemekten sonra, kurtarılan Türkler, esirler, yiyecekler, malzemeler ve Papulas'ın özel eşyası bir
müfrezenin korumasında Fetta-hoğlu'na yollanacak, tümen gerekli güvenlik önlemlerini alarak geceyi
Sivrihisar'da geçirecekti.102
 
Sakarya Savaşı 483
 
KZIM ÖZALP ile Grupları yakında bulunan İzzettin Bey ve Kemalettin Sami Bey, paşaları kutlamak
için Polatlı yakınındaki karargâh trenine geldiler.
 
Dokunaklı bir buluşma oldu. Göz yaşartıcı anıların yanı sıra aksaklıklara da değinildi. Düşman
yenilmişti ama imha edilememişti. Bu yüzden Grup Komutanlarının mahcup bir halleri vardı.103
 
Başkomutan gönüllerini aldı:
 
"Taarruz planının amacı, düşmanı Sakarya'ya döküp imha etmekti. Ama şimdiki gücümüz ve ordunun
eğitim düzeyi, düşmanı ancak yenmemize yetti. Üzülmeyin, vakti gelince de imha edeceğiz."
 
BAŞKOMUTAN'ın emri üzerine, eldeki birliklerden üçer tü-menli beş kolordu kuruldu, grup düzeni
tarihe karıştı. Her kolordunun geniş bir karargâhı ve gerekli bağlı birlikleri olacaktı.
 
Birinci Kolordu Komutanlığı'na Albay İzzettin Çalışlar, İkinci Kolordu Komutanlığı'na Albay
Selahattin Adil Bey,103a Üçüncü Kolordu Komutanlığı'na Albay Kâzım Özalp, Dördüncü Kolordu
Komutanlığı'na Albay Kemalettin Sami Gökçen, Beşinci Kolordu (süvari) Komutanhğı'na Albay
Fahrettin Altay atandı.
 
Mürettep Kolordu'nun yerine İzmit kesimi için Kocaeli Grubu kuruldu. Grup, bir tümen, bir süvari
alayı ve İzmit cephesinde bulunan birlikler ile milli müfrezelerden oluşuyordu. Komutanlığına Albay
Deli Halit Bey getirildi.10313
 
Bir aşama daha kalmıştı: Bu kolorduları Batı Cephesi Komutanlığı'na bağlı iki orduda toplamak.
 
İSMET PAŞA, "Düşmanı hemen geri çekilmeye zorlayacağız" dedi.
 
Albay Asım Bey üzüntüyle başını salladı:
 
"Biliyorsunuz Paşam, ciddi bir savaşa girecek kadar cephanemiz yok." 103c
 
"Biliyorum. Taşıtlarımız da yetersiz. Sıkı bir takip yapabilecek halde değiliz. Kabul. Ama düşmanı
yerinden oynatmak zorundayız. Şimdi en duyarlı, ürkek zamanı. Bir kez oynadı mı, arkası gelir. Sağ-
 
484 Şu Çılgın Türkler / Yunan Büyük Taarruzu 
dan soldan birliklerimiz ilerlemeye başlarsa, benim bildiğim General Papulas çadırını toplar ve
gider."
 
Kurmaylar gülüştüler.
 
Sakarya'nın güneyinden Süvari Kolordusu'nun, Porsuk'un kuzeyinden de yeni Kocaeli Grubu ile
Üçüncü Kolordu'nun batıya doğru yürümeleri kararlaştırıldı.
 
Öteki birlikler de Porsuk-Kavuncu Köprüsü arasında Sakarya'yı geçmeye çalışacaklardı.
 
15. TÜMEN Beylik Köprü kesiminde karşıya geçmek için 38. Alay'ı görevlendirmişti. 38. Alay
çaresiz kaldı. Köprü yapmak için gerekli hiçbir malzeme yoktu. Yakındaki yıkık bir köyden tahta
parçaları getirtildi. Zorlukla çivi, halka ve ip bulundu. Dört kişi taşıyabilecek bir sal yapılabildi.
 
Karşı kıyıya daha yirmi kişi geçmeden, düşman geçit yerini keşfedip top ateşi altına aldı. Bir
tepeciğin üzerinden geçişi yönetmeye çalışan Alay Komutanı Demir Ali Bey yaralandı.104
 
Bugün nehrin başka yerlerindeki geçme girişimleri de başarısız olacak, geçebilenler düşmanın
saldırısı üzerine geri döneceklerdi.
 
YUNAN KARARGHINDA herkes çok sinirliydi. Kurmaylar, geçiş sırasında, düşman eline geçmesin
diye gece ordu telsizini yakacak kadar korkuya kapılmışlardı. Orduda Üçüncü Kolordu'nun durumu
hakkında bilgi yoktu. Geçip kurtulmuş muydu, esir mi düşmüştü, hâlâ bilinmiyordu.105
 
Papulas burnundan soluyarak, "Cepheden bu kadar uzaklaşmakla yanlış ettik." dedi kurmaylara,
"..hiçbir şeye hâkim değiliz."
 
Kimse itiraz edemedi.
 
Birden Yüzbaşı Stefanopulos izin istemeden odaya daldı:
 
"Özür dilerim. Şimdi bildirdiler. Bir düşman tümeni Sivrihisar'ı basmış!"
 
Papulas öfkeyle haritaya öyle vurdu ki haritanın üzerindeki bütün işaretler dört bir yana dağıldı:
 
"Şeytan alsın! Yine gerimize sızdı bunlar. Bir birlik bulup Sivrihisar'a yollayın! Hemen, şimdi!
Haydi!"
 
Sakarya Savaşı 485
 
El altında yalnız zavallı Süvari Tugayı vardı. Hemen yola çıkarıldı.
 
ALBAY KZIM BEY akşam yemeğini Zafer Tepe'de Kurmay Başkanı Hayrullah Fişek'le birlikte yedi.
Günlerdir birkaç saatten fazla uyumaya fırsat bulamamıştı. Hava kararıyordu. Uzaklardan bir davulzurna sesi yansımaktaydı. Bir birlik zaferi kutluyor olacaktı. Kaputuna sarılarak toprağa uzandı.
Gözlerini kapadı.
 
Az sonra uyandırdılar.
 
Cephe Komutanlığı'ndan gelen bir subay, rütbesinin mirlivalığa (tuğgeneralliğe) yükseltildiğini
bildiren yazıyı getirmişti.106 Bu güzel haber üzerine karargâh subayları sevinç içinde birbirlerini
uyandırarak komutanlarını kutladılar.
 
Asker ahlakınca, kendileri ödüllendirilmiş gibi mutlu olmuşlardı.
 
Kâzım Özalp Paşa bu gösterişsiz, içten törenden sonra yine toprağa uzandı. Görevini yapmış ve bunun
ödülünü almış olmanın huzuru ve mutluluğu içinde uyudu.
 
MİRLİVALIĞA YÜKSELEN ikinci komutan da Albay Fahrettin Altay'dı. Karargâh subayları hemen
kırmızı bir kumaş parçasını kesip yakasına taktılar. Komutanlarının paşalığını coşkuyla kutladılar.
 
Fahrettin Paşa da 1912'den beri savaşıyordu: Balkan Savaşı, Dünya Savaşı, şimdi de Milli
Mücadele. Rahat yüzü görmemiş, her zorluğu vatan hizmetidir diye yakınmadan üstlenmiş bir
kuşaktandı.
 
Paşa olduğunu annesine haber vermenin bir yolunu bulmalıydı.
 
M. KEMAL PAŞA, Fevzi Paşa, İsmet Paşa, Kâzım İnanç Paşa, Fethi Okyar, Halide Onbaşı, Albay
Asım Gündüz ve Albay Arif Bey yemeğe oturmuşlardı.
 
Cephe karargâhının aşçısı bu akşam Başkomutan'a iltimas geçmiş, onun sevdiği yemeklerle güzel bir
sofra hazırlamıştı: Kuru fasulye, pilav ve kuru üzüm hoşafı.
 
Herkes memnun oldu.
 
Bir Türk için bundan güzel zafer yemeği olamazdı.
 
486 Şu Çılgın Türkler / Yunan Büyük Taarruzu
 
Çok neşeliydiler. Daldan dala atlıyorlar ama söz dönüp dolaşıp Sakarya Savaşı'na geliyordu.
Başkomutan, "Bu savaşta subay, astsubay ve erlerin katlandıkları fedakârlık ve gösterdikleri çaba,
insan gücünün üstündedir" dedi, gazileri övdü.107
 
Millet de ordudan geri kalmamıştı.
 
Binlerce sahne aktı hayalinden: Milli yükümlülüklerini gecikmeden yerine getirenler, ikmalciler,
kağnı, araba, eşek ve deve kolları, işçi taburları, gizli örgütler, silah ve cephane kaçakçıları,
hamallar, gümrükçüler, sandalcılar, motorcular, denizciler, havacılar, doktorlar, gönüllü hemşireler,
dikimevi terzileri, sargı bezi hazırlayanlar, takılarını orduya armağan eden kadınlar, ustalar, işçiler,demiryolcular, şoförler, gazeteciler, öğretmenler, yurtsever din adamları, Kuva-yı Mil-liyeciler,
Kızılaycılar, Müdafaa-yı Hukukçular, yöneticiler...
 
Hiçbir dönemde bütün milletin katıldığı böyle bir mücadele yaşanmamıştı.
 
Gözleri minnetle parlayarak, "Bu zafer yüz binlerce yurtsever insanımızın ortak eseridir" dedi.108
 
Sakarya Savaşı 487
 
İkinci kitap
 
Türk büyük taaruzu
 
Birinci Bölüm
 
Büyük Taarruza Hazırlık
 
14 Eylül 1921 -13 Ağustos 1922
 
YÜZBAŞI FARUK sabah trenine bindi. Yaralılar arasında bir yer bulup oturdu. Birinci Kolordu
Karargâhı ile ilgili bazı atama işlemleri için birinin Ankara'ya yollanacağını duymuş, kendisini
göndermeleri için açıkça yalvarmıştı.
 
Nesrin'i çok özlemişti çünkü.
 
Bakanlıktaki iş biter bitmez hastaneye koşacaktı. Ama duygusunu Nesrin'e nasıl açacaktı? Bunun için
yürekli olmak gerekiyordu. Kendi kendine "Açacağım" diye söz verdi, "bu da benim Sakarya zaferim
olur."
 
MÜRETTEP TÜMEN, Yunan Süvari Tugayı'nın Sivrihisar'a yaklaştığını öğrenince, şehre bir zarar
gelmemesi için araziye çıktı.
 
Sivrihisar'ın doğusunda karşılaştılar.
 
Çarpışma akşama kadar sürecek, Süvari Tugayı yakınlardaki dağlara kaçacak, bir kısım erlerini esir
verecekti. Yeni Yunan kuvvetlerinin yollanması üzerine Mürettep Tümen de Fettahoğlu Köprü-
 
Büyük Taarruza Hazırlık 491
 
sü'nden güneye geçerek, Süvari Kolordusu'na katılacak, Zeki Soyde-mir 2. Süvari Tümeni
Komutanlığı'na atanacaktı.1
 
BAŞKTİP RIFAT BEY, eğilerek, "..Haberi İngiliz Yüksek Komiserliği de doğruladı.." dedi büyük
bir saygıyla, "..Ordu Yunanlıları gerçekten yenmiş efendim."
 Vahidettin gözlerini kapayıp içine çekildi. Küçük mabeyn dairesindeki odadaydılar. Vahidettin her
zamanki koltuğunda oturuyordu.
 
"Bu milli zaferi kutlamak istersiniz diye düşündüm.."
 
Vahidettin'in yüzü duygu ve düşüncelerini ele vermeyen bir donukluk içindeydi. Tek çizgisi bile
kıpırdamadı. Yaşanan müthiş olayların dışında, soyut bir hükümdardı sanki.
 
"..Emrinizi almak için rahatsız etmiştim."
 
Vahidettin gözlerini hafif aralayarak baktı. Bıçak ağzı gibi par-ladılar. Padişah'ın bu milli zaferden
hiç memnun olmadığı anlaşılıyordu.
 
"Peki efendim."
 
Arka arka giderek huzurdan çıktı.
 
BU HABERDEN hiç memnun olmayacak biri daha vardı: İngiltere Başbakanı Mr. Lloyd George.
Haberi alınca yerinden zıplamıştı:
 
"Bu doğru olamaz!"
 
Miss Frances Stevenson, "Şimdi Dışişleri Bakanlığı yazdırdı" dedi.
 
"Lanet olsun."
 
Notu bir daha okudu. Uzun bir sessizlikten sonra, "Askerler beni uyarmışlardı.." diye mırıldandı,
"..ama ben Yunanlıların galip geleceğine kesinlikle inanmıştım. Adamları teşvik ettim. Bu sonuca
göre yalnız Yunan ordusu yenilmedi Frances, benim barış politikam ve saygınlığım da ağır yara aldı.
Bir çıkış yolu bulmalıyım."
 
Dünyanın lideri Lloyd George üşüyor gibi büzülmüştü. Miss Stevenson'ın içi eridi, şefkatle, "Kahve
ister misin?" diye sordu.
 
"Evet Frances, lütfen, iyice sert olsun."
 
BAŞBAKAN GUNARİS bu sırada parlamentoda konuşuyor, milletvekillerini, vereceği gerçeğe
aykırı habere hazırlıyordu:
 
492 Şu Çılgın Türkler / Türk Büyük Taarruzu
 
"..İngiliz gazetelerinin yazdığına göre Veriizelos, 'Ankara'ya yürümek yanlıştı' demiş. Yunan askeri
Ankara önünde kutsal kanını dökerken, Venizelos Londra'da balayı hazırlığı yapıyordu.."
 
Alkışlar, kahkahalar ve aşağılayıcı ünlemler yükseldi. Venizelos-cu milletvekilleri sıra kapaklarınavurmaya başladılar. İçlerinden biri haykırdı:
 
"Ankara'yı aldınız mı, onu söyle!"
 
Kralcılar ayağa fırladılar. Kavga zorlukla önlendi. Başbakan daha enerjik bir sesle konuşmaya devam
etti:
 
"..Venizelos Sevr Antlaşması'yla Yunanistan'a Anadolu'da sadece on altı bin kilometrekare toprak
sağlayabilmişti. Ama biz bunu, haşmetli Kralımızın desteğiyle yüz bin kilometre kareye çıkardık.." 2
 
Alkışlar salonu doldurdu.
 
"..Ankara'ya bu durumu güven altına almak için ilerledik. Ordumuz Türk ordusunu arka arkaya
yenerek Sakarya'dan 50 kilometre ileri gitti. Savaşın bu dönemini zaferle kapatmış bulunuyoruz.
Yağmur mevsimine girildiği için fedakâr ordumuzu, kışı rahat geçirebil-sin diye nehrin batısına aldık.
Türk taarruzu yüzünden geri çekilmiş değildir.3 Ordu Sakarya'yı, düşmanı iyice yendiği için hiçbir
tacize uğramadan, büyük bir düzen içinde geçti. Haklarımızı elde edinceye kadar da, Sakarya'nın
kıyısında kalacağız!"
 
Venizeloscular salonu terk etmeye başlamışlardı. Gunaris yoğun alkışlar ve bağırışlar arasında
kürsüden indi. Protopapadakis, "Yalan içinde yüzüyoruz" diye fısıldadı.4 Baltacis ter döküyordu:
 
"Gerçeği halktan daha ne kadar saklayabiliriz ki?"
 
"Binlerce yaralı İzmir'e ve Yunanistan'a akmaya başlayıncaya kadar!'
 
Kralcılar ile Venizeloscular arasındaki geçici ateşkes sona ermişti.5
 
FARUK işini bitirip hava kararmadan Cebeci Hastanesi'ne yetişti. Nesrin için geldiği anlaşılmasın
diye önce Dr. Hasan'ı sordu. Çıktığını söylediler.
 
"Peki, Nesrin Hanım?"
 
"O daha burada. Binada."
 
"Teşekkür ederim."
 
Büyükçe binaya girip koğuşların bulunduğu koridorda yürüdü. Açık kapılardan yaralılar
görünüyordu. Bir yaralının önündeki be-
 
Büyük Taarruza Hazırlık 493
 
yaz gölgeyi görünce durdu. Oydu. Kapının açığında sessizce bekledi. Gölge hareket etti, döndü,
yaklaşmaya başladı. Kapının boşluğunda duran Faruk'u fark edince dondu. İnanmadan bakıyordu.
Faruk yavaşça seslendi: 
"Merhaba Nesrin Hanım!"
 
"Ah, gerçekmişsiniz."
 
Hızla yürüyüp elini uzattı. Faruk bu küçük eli tuttu, eğildi, alafranga öptü. Nesrin başhekimin
odasından dayısına telefon etti. Faruk'a, itiraz kabul etmez bir sesle, "Bana, daha doğrusu, bize
gidiyoruz.." dedi, "..dayımla da tanışmış olursunuz. O da gecikmiş, işinden şimdi çıkıyor. Haydi."
 
Pelerinine sarındı. Serin, durgun bir sonbahar akşamıydı. Yürüdüler.
 
Bir zaman konuşacak bir şey bulamadılar. Sonra ikisi birden konuşmaya başladı. Eve kadar hiç
susmadılar. Faruk birkaç kez söylemeye yeltendiyse de cesaret edemedi: "Bir de M. Kemal Paşa
'Türk subayı kahramandır, cesurdur' diyor. İlgisi bile yok. İçim korkudan köpek yavrusu gibi titriyor."
 
Yüzbaşı Vedat eve onlardan erken yetişip Vedia'ya Nesrin'in bir misafirle geleceğini haber vermişti.
Vedia ortalığı yıldırım gibi topladı. Özenle giyindi. Sofrayı kurdular.
 Yemek çok güzel geçti. Bir İstanbul akşamı yaşadılar. Faruk gece yarısı istemeye istemeye kalktı. Bir
daha kimbilir ne zaman karşılaşabileceklerdi. Kolordu batıya kaydırılacaktı.
 
"Duygularımı mektupla belirtirim" diye teselli etti kendini.
 
BAKIRKÖY'de Balıkçı Aleko, deniz kıyısındaki salaş meyhaneden çıktı. Uykusu gelmişti. Sallana
sallana evinin yolunu tuttu. İri yarı, güçlü kuvvetli, pos bıyıklı, yakışıklı bir Rum kabadayısıydı.
Yunan ordusu Ankara'ya doğru yürümeye başladığı zaman, sevinç gösterilerinin en önünde yer almış,
bu gösterilere engel olmak isteyen bazı Türk gençlerinin canını yakmıştı.
 
Sakızağacı'na gitmek için istasyon caddesinden sağdaki ilk sokağa sapınca, bir genç çıktı önüne:
 
"Selam Aleko!"
 
494 Şu Çügın Türkler / Türk Büyük Taarruzu
 
Bir olağanüstülük sezen kabadayı, kuşağındaki bıçağa el atıyordu ki arkadan sessizce gelmiş olan iki
genç, geniş, uzun bir çuvalı başından aşağıya, dizlerine kadar geçiriverdi. Üçü birden atılıp
kabadayıyı yere yıktılar, sucuk gibi bağladılar. Dışardan bir bezi ağzına dolayarak sesini kestiler.
Gençlerden biri Aleko'nun kulağına eğildi:
 
"Şimdi biz de senin canını yakacağız. Suçunu biliyorsun. Tekrar edersen cezan daha ağır olacak."
 
Bakırköy'ün ünlü kabadayısı Aleko sabah sokakta, kırık bir oyuncak gibi bulundu. Hastaneye
kaldırıldı.
 
Benzer olaylar, sanki önceden kararlaştırılmış gibi, bugünlerde İstanbul'un bazı semtlerinde
yaşanacak, incitici Rum gösterilerinin bazı öncüleri kimlikleri saptanamayan birilerince
cezalandırılacaktı.
 
ZAFER HABERİ Malta sürgünlerini havalara uçurmuştu. 'Zindan baskılarını filozofça bir
gülümsemeyle karşılamaya' başladılar. İngilizlerin yukardan bakışları gülünç geliyordu artık.
 
Lloyd George'un Yunanistan'ı ve rezil politikası yenilmişti!
 
Bu neşe içinde, klasik tiplerin yerini gerçek kişilerin aldığı 'yeni tarz Karagöz' oyunu başlattılar.
Suretleri Albay Cevdet Bey çizdi, metinleri Aka Gündüz yazdı. Birkaç kişilik bir saz heyeti ve
taklitçiler grubu oluştu. Hayal perdesinde dönemin ve günün olayları yer alacaktı. İlk akşamın
kahramanları Kral Konstantin ve General Papulas oldu.
 
Müthiş eğlendiler.6
 
Sakarya zaferinin kendilerini de ilgilendirecek büyük sonuçlar vereceğini kestiriyor ve bekliyorlardı.
 
DÖRT BİR YANI düşmanla çevrili Demirci'de hayat olağanmış gibi yürüyor ama herkes tetikteduruyordu. Kaymakam İbrahim Et-hem Bey giyimli yatıyor, bütün akıncılar silahlı geziyor, atları
eyerli bekliyordu.
 
Sabah İşgal Genel Komutanı General Vlahopulos'un bir bildiri yayımladığı öğrenildi. General Ankara
ordusu ile işbirliği yapanların idam edileceğini, ailelerinin sürgüne yollanacağını, servet ve
mallarının mahvedileceğim' açıklamıştı.
 
Akıncılar güldüler.
 
Büyük Taarruza Hazırlık 495
 
Bunları göze almayan akıncı olmazdı ki zaten.
 
Öğleden sonra Salihlili Uzun Abdullah adlı bir Çerkez iki mektup getirdi. Biri, Çerkez Ethem'dendi.
Öteki, yardımcısı Sami'den. Mektubu Pehlivan Ağa'ya, Ağa da Kaymakam Bey'e verdi. Ethem 13
Eylül günü yazılmış mektubunda, Pehlivan Ağa'ya ve Halil Efe'ye, 'artık hiç ümidin kalmadığını,
Yunanın Ankara'ya girmek üzere olduğunu' söylüyor, 'teslim olmalarını, teslim olurlarsa fevkalade
yaşayacaklarını, kendilerinin Yunanlılardan fevkalade saygı gördüklerini' yazıyordu.
 
Ethem'in Yunanlıların Sakarya'da muzaffer olacaklarına güvendiği anlaşılıyordu. Yenildiklerini
duyunca çok üzülmüş olmalıydı. Eski reislerinin Yunanlılar adına çalışması, teslim olmalarını
önermesi Pehlivan Ağa ile Halil Efe'ye çok dokundu.
 
"Tüü..."
 
Aynı öneriyi almış olan kaymakamla birlikte bu rezil mektuplara cevap vermemeyi kararlaştırdılar.7
 
FRANSA'nın Franklin Bouillon'u yeniden Ankara'yla görüşmek için yola çıkardığını duyan İngiliz
Yüksek Komiseri Sir Harold Rum-bold çok rahatsız olmuştu. Rattigan kestirip attı:
 
"Fransa onayımızı almadan Ankara ile anlaşamaz."
 
Yüksek Komiser tecrübeli bir diplomattı. "Dengeler değişiyor Mr. Rattigan.." dedi, "..şaşırtıcı
değişimlere hazırlıklı olmalıyız. Olaylar daha fazla aleyhimize dönmeden, Malta'daki Türkleri
serbest bırakarak, Ankara'nın elindeki İngilizleri geri almalıyız.8 Türklerin Ermeni kıyımı yaptığı
hakkındaki iddia iflas etti. Artık bu gerekçeyi ileri sürerek Malta'da kimseyi tutamayız."
 
General Harington, "On altısı da kaçtığına göre.." dedi, "..Malta'da zaten elli dokuz Türk kaldı."
 
Andrew Ryan itiraz etti:
 
"Bunlardan sekiz subayı, savaş sırasında İngiliz esirlerine kötü davrandıkları için tutuklamıştık. Bu
sekiz Türkü mutlaka yargılamak ve cezalarını vermek zorundayız. Gerisi serbest bırakılabilir." 9
 
Sir Harold Rumbold, "M. Kemal adalet istiklaline aykırı olduğunu ileri sürerek yargılama hakkımızıkabul etmemişti.." dedi, "..yine etmeyeceğini sanıyorum."
 
496 Şu Çılgın Türkler / Türk Büyük Taarruzu
 
Rattigan sinirlendi:
 
"Bu sekiz Türkün ötekilerle birlikte serbest bırakılmasını biz önersek, Londra reddeder. İngiltere'ye
saygısızlık yapan herkes bunun bedelini ödemeli. Londra'nın Ankara'nın küstahça gururuna boyun
eğeceğini hiç sanmam." 10
 
AKŞAM HAVA KEŞFİ Yunan komuta kurulunu çok tedirgin etti: Sakarya güneyinden dört-beş bin
kişilik bir Türk süvari birliği (Süvari Kolordusu) batıya doğru ilerliyordu, öncüsü Fettahoğlu'na
ulaşmıştı. Bu süvariler Sakarya'nın kuzeyine geçip ordunun gerisini sarabilirlerdi.
 
Sakarya'nın batısında kalabilmek için yeni bir savaşı göze almak gerekiyordu ama ordu yeni bir
savaşı kaldıracak durumda değildi.
 
Lanet olsun!
 
DİKRAN da çıldırmış gibi "Lanet olsun!" diye bağırıyordu. Öfke içinde Ali Kemal Bey'in odasına
çıktı. Soluk soluğaydı.
 
"Ne bağırıyorsun Dikran? Ne oldu?"
 
"Dizgiciler bütün harf kasalarını devirip gitmişler."
 
On binlerce harfi toplayıp yerlerine yerleştirmek günler alırdı. Öfkeyle sordu:
 
"Deli mi bunlar? Niye böyle bir şey yapmışlar?"
 
Dikran koltuğa çöktü:
 
"Sizin yazınızı dizmemek için."
 
Ali Kemal Bey buz kesti. Ankara'nın etkisi gazetenin dizgi bölümüne kadar sızmıştı ha! Yazısını az
önce dizilsin diye aşağıya yollamıştı. Gazete gece basılacak, sabah İstanbul'a dağıtılacaktı. Amacı
zafer coşkusu içindeki şaşkın millicileri ayıltmaktı. Ne zaferi? Zafer filan yoktu yahu. Yunan ordusu
kendi isteğiyle geri çekilmişti. Kük-redi:
 
"Alçaklar! Namussuzlar! İttihatçı keratalar! Şimdi İngiliz polisine gidiyorum. Hepsinin anasını
ağlatacağım. İngiliz zırhlıları Bo-ğaz'da durduğu sürece beni kimse susturamaz. Hiç kimse." n
 
Büyük Taarruza Hazırlık 497
 
İSTANBUL Yüksek Komiserliği'nin Malta sürgünleri ve İngiliz esirleri hakkındaki önerisi üzerineLloyd George iç kabineyi topladı. Toplantıya Mareşal Wilson'u da çağırmıştı.
 
Lord Curzon her zamanki gibi uzun, süslü bir giriş konuşması yaptı. "Her iki taraf da zafer törenleri
yaptığına göre, son Türk-Yunan savaşının berabere bittiği ileri sürülebilir" deyince,12 Mareşal
Wilson itiraz etti:
 
"Bu doğru değil."
 
Lord Curzon Mareşal Wilson'a hayretle baktı. Sözünün kesilmesine alışık değildi. Wilson aldırmadı,
Lloyd George'a, "Sayın Başbakan.." dedi, "..buraya askeri gerçekleri açıklamak için çağrıldığımı
sanıyorum. Savaş berabere bitmedi. Yunan kaynaklı bütün haberler gerçeğe aykırıdır. Türkler askeri
bakımdan parlak bir zafer kazandılar. Türk ordusu bugüne kadar stratejik savunmada kalmış, savunma
seçeneklerinin hepsini ustaca kullanmıştı. Şimdi inisiyatif Türk ordusuna geçti. Türk ordusu dilerse
Musul'a ya da İstanbul'a yürüyebilir. Durum bu." 13
 
Curzon çok içerlemişti. Fakat Wilson'la tartışmaya girmek istemedi. Sözün süsüne değil özüne değer
veren askerlerle ne zaman tar-tışsa yeniliyordu. Savaş Bakanı Sir L.W. Evans söz istedi:
 
Lord Curzon
 
498 Şu Çılgın Türkler / Türk Büyük Taarruzu
 
"Sayın Başbakan, iki olasılık da bizim için felaket olur. Bakanlığım bu gibi tehlikeli olasılıkları
önlemek için, Ankara ile aramızdaki gerginliği gidermenin gerekli olduğunu düşünüyor." 14
 
Montagu bu görüşü hemen onayladı. Lloyd George Sömürgeler Bakanı ChurchüTe baktı. Churchill
beklemediği bir cevap verdi:
 
"Ben de Savaş Bakanı gibi düşünüyorum." 15
 
Sir L.W. Evans devam etti:
 
"Bunun ilk adımı olarak Malta'daki bütün Türklerin serbest bırakılmasını öneriyorum."
 
"Hepsini mi?"
 
"Evet, ayrımsız hepsini."
 
Lloyd George'un yüzü gittikçe buruşup ufalıyordu. Lord Cur-zon söz aldı:
 
"Malta sürgünleri konusunu politik alana kaydırma çabamız bir sonuç vermedi. Zararlı çıkan biz
olduk. Esirlerimiz hâlâ Türklerin elinde. Bu sebeple Savaş Bakanının önerisine, hiç istemeden ben de
katılıyorum."
 
Churchill başını sallayarak Curzon'a destek verdi. Ölü gülüşü gibi soğuk bir sessizlik oldu. LloydGeorge, "Görüyorum ki.." dedi, "..üç ay direndikten sonra şu Türk paşasısın, neydi adı, evet, Mustafa
Kemal Paşa'nın dediğine geldik. Buna katlanmam çok güç. Esirlerimizi kurtarabilmek için ilk kez ama
son olarak bu Türkün şartlarını kabul ediyorum."
 
Kimseyi selamlamadan kalkıp salondan çıktı.
 
TÜRK BİRLİKLERİ Yunan ordusunun sağ ve sol kanat açıklarından ilerliyorlardı. Sakarya torbası
içinde bekleyen Yunan ordusu iki yandan sarılmaktaydı.
 
Yağmur yeniden başlamış, Orta Anadolu çamur denizine dönmüştü.
 
General Papulas, Albay Pallis'e, "Burada kalırsak çok zor duruma düşeceğiz." dedi, "..bir an önce
Eskişehir-Afyon hattına çekilmeliyiz."
 
"Ama hükümet..."
 
"Hükümet burda kalmamızı istiyor diye ordunun mahvolmasına göz yumamayız."
 
Büyük Taarruza Hazırlık 499
 
Yer değiştiren bir Yunan birliği evin önünden geçiyordu. Pallis baktı. Başları önlerindeydi. Sakalları
uzamıştı. Islak ve yorgundular. Üniformaları eskimişti, postalları çamur içindeydi. Omuzlarındaki
silahlar ağır geliyordu. Ayaklarını sürüyerek yürüyorlardı. Bunların on altı saat dövüşebilen, o
istekli, kararlı, hırslı, cesur Yunan askerleriyle hiç ilgileri yoktu.
 
Pallis komutana hak verdi.
 
BAŞKOMUTAN M. Kemal Paşa, 16 Eylül 1921 Cuma günü saat 15.30'da, Fevzi Paşa, Kâzım Paşa,
Albay Arif, Fethi Okyar ve Polatlı'ya gelen Refet Paşa ile birlikte Ankara'ya döndü.
 
İstasyon bayraklarla süslenmiş, yere halılar serilmişti.
 
Başkomutan bütün Meclis, hükümet, şehir yönetimi, Ankara'da-ki subaylar ve halk tarafından büyük
bir coşkuyla karşılandı.16 İnsaflı ve değerbilir muhalifler de gelmişti.
 
Hep birlikte istasyondan TBMM'ye kadar yürüdüler. Yol bozuk ve yokuştu. Ama kimse yorulmadı.
 
Hiçbirinin ayağı yere değmiyordu.
 
Çünkü bu bir zafer yürüyüşüydü.
 
Her millete ve her kuşağa nasip olmayan olağanüstü bir olaydı.
 
Millet Bahçesi yine kadınlarla dolmuştu. Önlerinden geçerek Meclis'e giren Başkomutanı saygıyla
alkışladılar. 
M. Kemal Paşa Meclis'te biraz kaldıktan sonra ayrıldı. Çankaya'ya dönerken Kavaklıdere
dönemecinde Ruşen Eşref, Yakup Kadri ve Hamdullah Suphi Bey'e rastladı. Karşılama törenine
yetişeme-mişlerdi. Arabasını durdurdu, indi, ellerini sıktı. Y. Kadri bu sahneyi şöyle anlatacaktı:
 
"Üzerinde 22 günlük cehennemin tozundan dumanından en hafif bir iz bile yok. Yüzü rahat, sakin ve
tatlı tatlı gülümsemekte. Sanki yıkanıp tıraşını olduktan ve kahvaltısını ettikten sonra çıktığı bir kır
gezintisinden dönüyordu. Harp tarihinin en uzun, en çetin meydan muharebesinden henüz muzaffer
çıkmış bir Başkomutana, bir milli kahramana söylemek için hazırladığımız minnet ve hayranlık
sözleri içimizde kaldı. Hamdullah Suphi gibi bir büyük hatip bile, önümüzdeki adamın hiçbir iş
görmemiş, hiçbir medih ve senaya layık değilmiş, bizden biriymiş gibi duruşu karşısında ne
diyeceğini şaşırdı"17
 
500 Şu Çılgın Türkler / Türk Büyük Taarruzu
 
FİKRİYE VE ABDURRAHİM, Paşa'nın zaferini ellerini öperek kutladılar. Fikriye akşam için güzel
bir içki sofrası hazırladı, kendi de güzelce giyindi, belli belirsiz boyandı.
 
Abdurrahim yemeğini erken yemişti, çekilip yattı.
 
Sofrada Fikriye de bir kadeh içti. Sonra piyanonun başına geçti. Parmaklarını tuşlarda dolaştırdı, rast
makamında karar kıldı ve Paşasının gözlerine bakarak Dede Efendi'nin yürüksemai şarkısını
söylemeye başladı. Sevginin güzelleştirdiği kısık bir sesi vardı:
 
Yüzündür cihanı münevver eden
 
Fedadır yoluna bu can ve ten
 
Seninçin yandığım nedendir neden
 
Senden midir, benden midir
 
Dilden midir, bilmem ah.
 
Şarkıdan şarkıya, İstanbul türkülerinden Rumeli türkülerine atladı, sürpriz olarak da M. Kemal
Paşa'ya uyarlanmış bir Azeri marşı okudu:
 
Hoş gelişler ola Mustafa Kemal Paşa...
 
Kutlama uzayıp gitti.
 
İSMET PAŞA Halide Edip Hanım'ı, Yusuf Akçura'yı ve Y. Kadri'yi Yunan zulümlerini incelemekle
görevlendirdi. Başkan seçtiği Halide Hanım'ın emrine bir teğmen ile bir de fotoğrafçı verdi.
 
Büyük bir acı içinde, "Birliklerden gelen bilgiler çok üzücü.." dedi, "..zulme uğramış köyleri dolaşın,sağ kalanları dinleyin, ayrıntılı bir rapor hazırlayın. Batı dünyası, Anadolu'yu uygarlığa açmak için
geldiğini' iddia eden şu haydut sürüsünün neler yaptığını öğrensin."
 
Y. Kadri bu çalışmanın, 'batı dünyasının kalbinde, en ufak bir insani duygu uyandırmayacağı'
kanısındaydı. Çünkü 'bu facianın asıl sanığı, batı dünyasıydı.' Ama verilen göreve dört elle sarıldı.
 
Başkan Halide Hanım, "Suçlu millet yoktur, suçlular vardır.." demiş, "..bu faciayı çok tarafsız ve
sakin incelemek istediğini" söylemişti.1711 Y. Kadri de, Yusuf Akçura da uygar insanlar olarak
Halide Hanım'ın bu yaklaşımını doğru bulmuşlardı.
 
Günlerce Sakarya'nın doğusunu gezdiler, köylüleri dinlediler. Gördükleri vahşet eserleri, dinledikleri
olaylar hepsini dehşete dü-
 
Büyük Taarruza Hazırlık 501
 
sürdü. İlk patlayan Halide Hanım olacak ve şöyle yazacaktı: "Yunanlıların hareketleri, aklını
kaçırmış insanların hareketleri gibiydi... Tutumları bütün vahşet ölçülerini aşmıştı'.'17b
 
Yunan ordusu, Sakarya'nın doğusunda bulunduğu her yeri çöle çevirmiş, kana boğmuştu.
 
ORDUNUN çıkış hattına çekilmek istemesi Gunaris'i zor durumda bıraktı. Parlamentoda ordunun
Sakarya batısında kalacağını söylemişti. Barış görüşmelerinde pazarlık payı sağlayacağını
düşünenler, mesela General Dusmanis, ordunun geri gelmemesi için direniyorlardı.
 
General Stratigos Gunaris'e, "Orduya bulunduğu yerde kalmasını emredebiliriz.." dedi, "..ama bu bir
kumar olur ve bu kumarda orduyu kaybedebiliriz."
 
Gunaris çekilmenin zorunlu olduğunu anladı:
 
"Öyleyse ordu yalnız demiryolunu tahriple yetinmesin. Çekiliş yolu üzerinde düşmanın işine
yarayabilecek ne varsa hepsini, her şeyi yok etsin!" 18
 
Ordu Sakarya'nın batısındaki bölgeyi de mahvetmek için hazırlandı.
 
TÜRKİYE BÜYÜK MİLLET MECLİSİ yine olağanüstü bir gün yaşamaktaydı. Savaş içinde
kendilerini bırakanlar bile tıraş olmuş, tertemiz giyinmişlerdi. Dinleyici balkonları dopdoluydu.
Dinleyiciler arasında Rusya Büyükelçisi Natzeranus ve Afganistan Büyükelçisi Ahmet Han ve birçok
gazeteci bulunuyordu.
 
Başkan Vekili Hasan Fehmi Ataç oturumu açtı, kısa süren bazı yasal işlemlerden sonra M. Kemal
Paşa'yı kürsüye çağırdı:
 
"Söz, Türkiye Büyük Millet Meclisi Reisi Başkomutan Mustafa Kemal Paşa Hazretleri'nindir."
 
M. Kemal Paşa, her zamanki yerinde, ortadaki birinci sıranın sağ başında oturuyordu. Ayağa kalkarkalkmaz bir alkış tufanı koptu, konuşmaya başlayıncaya kadar artarak sürdü. Kürsüye çıkan bu
çelimsizce insan, emperyalizmin bütün isteklerini içeren Sevr projesini Sakarya toprağına gömmüştü.
 
502 Şu Çılgın Türkler / Türk Büyük Taarruzu
 
M. Kemal Paşa Milli Mücadele'yi kısaca özetledi, Sakarya Savaşı'nı anlattı. Sık sık alkışlarla
karşılanan heyecan verici konuşmasını şöyle bitirdi:
 
"Efendiler!
 
Biz haklarımızı barış yoluyla sağlamak için her yola başvurduk. Bu hususta hiç kusur etmedik. Fakat
bizim iyi niyetimizi ve ciddiliğimizi medeniyet âleminden gizlediler. Ancak ilkel kavimlere tatbik
edilebilir muamele ile, birtakım çocukça, manasız tehditlerle karşıladılar.
 
Efendiler!
 
Bütün cihanın bilmesi lazımdır ki Türk halkı, Türkiye Büyük Millet Meclisi ve onun hükümeti, uşak
muamelesine tahammül edemez. Her medeni millet ve hükümet gibi varlığının, hürriyet ve istiklalinin
tanınması talebinde kesin olarak ısrar etmektedir. Ve bütün davası da bundan ibarettir... Yüksek
heyetinizin başkanı olarak beyan ederim ki biz savaş değil, barış istiyoruz. Eğer Yunan ordusunun
bizi, bu meşru, bu haklı davamızdan vazgeçirebileceği düşünülüyorsa, bu mümkün değildir.
 
Efendiler!
 
Ordumuz, vatanımızda bir tek düşman eri bırakmayıncaya kadar takip ve taarruzuna devam
edecektir." 19
 
Kürsüden indi. Bütün milletvekilleri ve dinleyiciler ayağa kalkmışlardı. Alkışlar arasında salondan
ayrılıp odasına gitti.
 
Başkan, 'Kozan Milletvekili Fevzi Paşa ile Edirne Milletvekili İsmet Paşa'nın, M. Kemal Paşa'ya,
milletin şükranını belirtmek üzere, gazi unvanı ve müşirlik (mareşallik) rütbesi verilmesi hakkında
bir yasa önerileri olduğunu' bildirerek yasa önerisini görüşmeye açtı.
 
Oylamaya muhalifler de katıldılar. Öneri oybirliği ile yasalaştı. 20
 
GAZİ M. KEMAL PAŞA, Milli Mücadele'nin amacını çok açık olarak özetlemişti: Türk halkının
bütün davası, 'varlığının, hürriyet ve istiklalinin tanınmasını istemekten' ibaretti.
 
Dava bu kadar basit, bu kadar insancaydı.
 
Ama çağın lideri İngiltere bu haklı ve basit isteği kabul etmiyor, Sevr'i kabul ettirmek için,
Yunanistan'ın arkasına saklanarak Türkiye ile dolaylı savaşı sürdürüyordu.
 
Büyük Taarruza Hazırlık 503 
Le Temps gazetesi gerçek durumun adını koyacaktı: "Gerçekte savaş İngiltere ile Türkiye
arasındadır!'21
 
YUNAN ORDUSU Savaş Bakanlığının "Batıya doğru her hareketi durdurunuz" emrine rağmen, telaş
içinde çekiliyordu.22 Çekilirken bütün köyleri, ağıllan, koruları, kağnıları ve arabaları yakıyor,
çeşmeleri yıkıyor, kuyuları taş toprak ya da cesetlerle doldurarak kör-letiyor, hayvan sürülerini
götürüyor, götüremediklerini kurşunluyor-du. 'Her şeyi sistematik bir tarzda yok ediyor, taş üstünde
taş bırakmıyordu.' Karşı çıkanlar öldürülüyordu.
 
Kudurmuş gibiydiler.
 
Beylik Köprü-Alpu arasındaki 26.040 demiryolu parçasından, 25.500'ünü ve bütün istasyonları,
köprüleri, demiryolu tesislerini, telgraf hatlarını, ayrıca Afyon-Çay arasındaki 50 kilometrelik
demiryolunu da tahrip edeceklerdi.
 
Türklerin bu iki demiryolunu da onaramayacaklarını, demiryolundan yoksun Türk ordusunun bir daha
ciddi bir taarruza kalkamayacağını düşünüyorlardı. Bu güven içinde, eski mevzilerine yerleşip barış
görüşmelerinin başlamasını bekleyeceklerdi.23
 
KRİSTAL AVİZEDEN dökülen yumuşak ışık altındaki sade sofrada yemek yiyorlardı. Enver Paşa
pek az konuştu. Zafer Türkiye'ye girme ve idareyi ele alma hülyasını bitirmişti. Halil Paşa da, Safiye
Hanım da Enver Paşa'nın hayal kırıklığına saygı göstererek sustular.
 
Enver Paşa yemek bitince kalktı. Yengesi Safiye Hanım'a veda etti. Halil Paşa ile birlikte zemin kata
indiler. Halil Paşa, "Üzülme Paşam.." dedi, "..biz kaybettik ama Türkiye kazandı."
 
"Haklısın."
 
"Keşke burda kalsaydın bu gece."
 
"Kalamam, sabah belki yola çıkacağız."
 
"Nereye? Kimle?"
 
"Hacı Sami ile belki Baku'ya gideceğiz."
 
Hacı Sami karanlık bir adamdı. Halil Paşa'nın canı sıkıldı:
 
"Ne gereği vardı?"
 
"Burada beklemenin bir anlamı kalmadı. Hafız Mehmet'e güvenerek vakit kaybettik."
 
504 Şu Çılgın Türkler / Türk Büyük Taarruzu
 "Gönüllü toplamasına izin vermemişler. Kuşkulandılar anlaşılan."
 
"Aldırma, o hikâye kapandı."
 
Girişte Yüzbaşı Muhittin bekliyordu. Saygı ile ev kapısını açıp bekledi. Bahçeye çıktılar. Dış kapıya
doğru yürüdüler.
 
"Baku'da ne yapacaksınız?"
 
"Bilmiyorum. Belki Türkistan'a geçeriz."
 
"Niye?"
 
"Orada bir şeyler yapabileceğimi sanıyorum."
 
"Ne gibi?"
 
"Bakalım. Belki Müslüman Türkleri Rusya'ya karşı ayaklandırırım."
 
Muhittin bahçenin büyük demir kapısını açıp yol vermişti. Köşkün önünden geçen iki yanı ağaçlıklı,
sessiz yola çıktılar.
 
Halil Paşa, "Paşam.." dedi, "..yapma ne olursun. Bunlar hayal. Hep hayal peşinde koştun. Artık
gerçekçi ol."
 
Enver Paşa Halil Paşaya sarıldı:
 
"Allahaısmarladık."
 
Ayrılıp yürüdü. Halil Paşa ve Yüzbaşı Muhittin, Enver Paşa kaybolana kadar arkasından baktılar.
Halil Paşa inledi:
 
"Ölümü aramaya gidiyor bu Muhittin." 24
 
LONDRA İstanbul'a, tüm sürgünlerle tüm tutsakların değişimi için harekete geçilmesi emrini verdi.
İngiliz Yüksek Komiseri Rum-bold ile Ankara temsilcisi Hamit Bey arasında görüşme başladı.
Hiçbir dostça sözcüğün kullanılmadığı soğuk görüşme birkaç gün sürdü, sonunda sürgün ve tutsak
değişiminin, 30 Ekim günü İnebolu'da yapılması kararlaştırıldı.
 
Bütün sürgünler 25 Ekim Çarşamba günü Chrysanthemum ve Montenol adlı, biri iyice, biri kötü, iki
küçük gemiyle Malta'dan ayrılacaklardı.
 
Dileyen sürgün İnebolu'da inip Ankara'ya katılacak, ötekiler, gemilerin dönüşünde İstanbul'da
ineceklerdi.
 GENERAL PAPULAS ve karargâhı 20 Eylülde Eskişehir'e geldi. Şehir yaralı doluydu. Yaralılar
İzmir'e ve Pire'ye yollanıyordu. Yu-
 
Büyük Taarruza Hazırlık 505
 
nanhlar ve Rumlar, İzmir'e gelen ve Yunanistan'a yollanan yaralıların çokluğundan, acı gerçeği
anlamaya başlamışlardı.
 
İngiltere'nin Atina Elçisi Lord Grinville yenilgiye çok üzülmüştü. Belki de gözleri yaşararak
Londra'ya şu raporu yolladı:
 
"Burası baştan başa hayal kırıklığına uğramış ve kötümserliğe kapılmış durumda." 25
 
Kral Atina'ya dönmeden önce, orduya ve halka moral vermek için resmi yalanı sürdüren bir bildiri
yayımladı. Orduya seslendiği bildiri şöyle sona eriyordu:
 
"Bu seferi başarı ile tamamladınız. 'Ankara'ya' diye bağırdığınızı duydum, ancak sizin yeni zahmet ve
fedakârlıklara maruz kalmanızı istemedim. Sonuç amacımız için yeterlidir. Düşman elinizdeki
toprakları geri almak için yılacağınızı ümit ederek bekliyor. Yurdu için savaşan Yunanlıların
yorulmadığını gösteriniz ve süngünüz ilerde ona bağırınız:
 
Gel de al!"26
 
Küçük bir Anadolu gazetesi bu bildirinin son cümlesine şu cevabı verecekti:
 
"Bekle, geleceğiz."
 
KRAL Atina'ya dönmek için Mudanya'da gemiye binerken, Kars'ta Türkiye ile Azerbaycan,
Gürcistan, Ermenistan ve Rusya temsilcilerinin katıldığı Kars Konferansı açılıyordu. Türkiye'yi
Kâzım Ka-rabekir Paşa'nın başkanlığındaki bir kurul temsil ediyordu.
 
Büyükçe salon özenle düzenlenmişti. Çakı gibi genç subaylar temsilcileri karşıladılar, yerlerini alana
kadar kendilerine eşlik ettiler. Ev sahibi olarak Kâzım Karabekir Paşa konferansı kısa bir
konuşmayla açtı. Bu konuşmayı Rus temsilcisi Y.S. Ganetsky ile Ermeni temsilcisi Mravyan'ın Türk
dostluğunu ve mücadelesini öven konuşmaları izledi.
 
Görüşmelere geçildi.
 
Anlaşma 13 Ekimde imzalanacak, doğu sınırı kesinleşerek, iyi komşuluk dönemi başlayacaktı.27
 
İSMET PAŞA iki yandan ilerleyen Türk birliklerini, geniş bir savaşa tutuşmamaları için
dizginliyordu. Durumu elverişli olarak de-
 
506 Şu Çılgın Türkler / Türk Büyük Taarruzu
 ğerlendiren Süvari Kolordusu, hiç olmazsa Afyon'u kurtarmak için Cephe Komutanlığından izin
istedi. Cephe Komutanlığı da ümide kapılmış olmalı ki bu izni verdi.
 
Afyon'da General Trikupis'in 4. Tümeni vardı. General Kondu-lis'in kolordusu trenle yardıma yetişti.
Türk İkinci Kolordusu da Süvari Kolordusu'nun yanında yer aldı.
 
Trikupis ve Kondulis ile Fahrettin Altay ve Selahattin Adil Bey kuvvetleri arasında başlayan savaş 8
Ekime kadar sürdü.
 
Afyon ve Afyon'un güneyindeki tepeler zinciri Yunanlıların elinde kaldı; Afyon'un hemen
doğusundaki Kocatepe'yi ise Türkler aldı. Bu tek başarı büyük önem kazanacak, Büyük Taarruza
yüzbaşı olarak katılan askeri tarihçi Fahri Belen şöyle yazacaktı:
 
"Kocatepe 1.900 metre yüksekliğiyle bütün sahaya hâkimdi. Doğuya ve batıya uzanan kollarıyla,
büyük kuvvetlerin gizlice toplanmalarına elverişliydi. İnsan o günkü duruma göre Kocatepe'yi,
düşmanı gözaltında bulundurmak ve bir orduyu gizlemek için tabiatın bir lütfü sayabilir" 28
 
İki ordu da yorulmuştu. Bu yıl içinde, dile kolay, dört kez savaşmışlardı. Savaşa ara verdiler.
 
Yunan ordusu bıraktığı mevzilere yerleşmeye koyuldu.
 
Türk ordusunun yerleşmesi çok zor oldu. Yeni mevziler hazırlanacaktı. Derinliğine üç hat halinde
mevzilenmek, yol açmak, topları ve makineli tüfekleri yerleştirmek, gözetleme yerlerini,
cephanelikleri hazırlamak, haberleşme, ulaşım ve ikmal sistemini kurmak, gerekli barınakları yaparak
askeri kıştan korumak gerekiyordu. Bir çarık ancak bir ay dayanmaktaydı. Allahtan askerlik şubeleri
ile depolarda, milli vergi emirleri gereği toplanmış hayli çamaşır, çorap ve çarık vardı. Birliklere
dağıtılmaya başlandı.28a
 
Cephe Komutanlığı Polatlı'dan Sivrihisar'a taşındı.
 
YÜZBAŞI FARUK belki yüzüncü kez mektuba başladı. Ama yazdığını yine beğenmedi.
 
Ya giriş güzel olmuyor, ya sözü 'seni seviyorum'a getirmeyi beceremiyor, ya bitirişi sönük buluyordu.
Oysa yazmaya oturmadan önce her defasında kendine cesaret ve emir vermekteydi:
 
Büyük Taarruza Hazırlık 507
 
"Ne olacak, 'seni seviyorum' diye yazacaksın, iki sözcük, o kadar, uzatmana gerek yok, bu kadar bile
yeter, haydi, aptal adam! Küçücük bir kızdan korkulur mu? Haydi, yaz!"
 
Kâğıdı buruşturup attı. Bir yeni kâğıt çekti önüne.
 
İZMİR'e ve Yunanistan'a hâlâ yaralı yağıyordu.
 
Rumlar ve Yunanlılar Yunan ordusunun gerçek kayıp sayısını uzun yıllar öğrenemediler. Yetkililer yasaklıyor ya da küçülterek açıklıyorlardı.29
 
Ama saklanamayacak olan bir gerçek vardı: Kaybın ağırlığı Yunan ordusunun 'taarruz ruhunu ve
cesaretini' yok etmişti. Bu yüzdendir ki Yunan ordusu artık Türklere taarruz etmeyi aklına bile
getirmeyecek ve savunmada kalacaktı.29a
 
Savunmada da kalsa, Yunan ekonomisinin bu ordunun yükünü uzun zaman taşıması çok zordu. Aksi
gibi Papulas da ordunun insanca ve silahça takviyesini isteyip duruyordu. Kalmak zor, Anadolu'dan
çekilmek daha zordu. Başbakan Gunaris politik ve ekonomik yardım sağlamak, bu çıkmazdan
kurtulmak ümidiyle, Baltacis ve General Stratigos'la birlikte Roma, Paris ve Londra'da temaslarda
bulunmak için Atina'dan ayrıldı.
 
İZMİR VE ATİNA sessizleşirken gidenler geri dönüyor, Ankara canlanıyordu. İstanbul tarzı iki
lokanta açılacaktı. Millet Bahçesi'nin kapalı bölümüne bir sinema makinesi konmuştu. Yakında film
gösterileri başlayacaktı.
 
Malta'dan kaçan Ali İhsan Paşa, neşe içindeki Ankara'ya ulaştı ve törenle karşılandı.
 
Batı Cephesine bağlı iki ordu kurulacağı, Ali İhsan Paşa'nın bu ordulardan birinin komutanlığına
atanacağı duyulmuştu. Paşanın kendini beğenmişliğini, hoyratlığını ve geçimsizliğini bilenler,
komutanlar arasındaki uyumun bozulacağından kaygıya düştüler.
 
Kaygılanmakta haklı oldukları çok çabuk anlaşıldı.
 
1. Ordu Komutanlığı'na atandığını öğrenen Ali İhsan Paşa çok sarsıldı. 'Tepesinden vurulmuş gibi'
oldu. 'İki yıl kıdemli olduğu İsmet Paşa'nın emri altına nasıl girerdi?' Olacak şey miydi bu?
Askerliğin ruhu kıdemdi. Gece başını yumrukladı, ağladı, öfke krizi geçince
 
508 Şu Çılgın Türkler / Türk Büyük Taarruzu
 
uzun uzun düşündü, kenarda bırakılmak tehlikesi vardı, sabah Fevzi Paşaya 'ancak geçici olmak
şartıyla bu görevi kabul edeceğini' bildirdi.30
 
Yol hazırlığına girişti.
 
Hazırlık sırasında bazı sivri muhaliflerin Ali İhsan Paşayla görüşmeleri, Ali İhsan Paşa'nın bu tür
ilişkilerden kaçınmaması dikkati çekmişti. Milli ordunun milli bir tavrı vardı. Hiçbir subay bu tavrın
dışına çıkmamıştı, görev namusları buna izin de vermezdi. Hepsi Balkan Savaşı'nda subayların farklı
siyasetlere bulaşmış olmasının acı sonuçlarını yaşamışlardı.
 
Milli orduda böyle oyunlara yer yoktu.
 
TERZİ heyecandan titreyen ellerle Gazi'nin ölçülerini alıyor ve not etmesi için Salih Bozok'a
söylüyordu. Gazi'ye yeni üniforma dikecekti. Çankaya Köşkü'nün birinci katındaki misafir kabul
odasınday-dılar. Odada R. Eşref de vardı. 
Gazi R. Eşrefe, "O müthiş Sakarya günlerinde şunu anladım.." dedi, "..zafer başlıbaşına bir amaç
değildir. Zafer, kendisinden daha büyük bir amacı elde etmeye yaramak, yeni bir âlem doğmalı.
Yoksa boşa gitmiş bir gayret olur." 31
 
Sustu.
 
R. Eşref bu cümlenin anlamını idrak edecek kadar uyanık ve ufku geniş biriydi. Batının önünde
uşakça duran, işbirlikçi, dalkavuk, kişiliksiz yöneticiler, askerler, diplomatlar, siyasetçiler, din
adamları, istiklal düşüncesinden yoksun aydınlar, para için düşmana hizmet edenler, bozguncular, son
iki yüz yıllık yorgun, yenik Osmanlı âleminin ürünüydüler. Bu insanları üreten, yetiştiren düzen sürüp
gidecekse, zafer gerçekten boşa gitmiş bir gayret olur, Türkiye bu kafalarla yine bir gün batı önünde
uşak ya da dilenci durumuna düşebilirdi.
 
Salih, "Efendim, apolet olacak mı, nasıl olacak?" dedi.
 
"Yakada bir yıldız olsun, yeter."
 
Süslü bir mareşal üniforması dikeceğini sanan terzi hayal kırıklığına uğradı. Gazi Ruşen Eşrefe
döndü:
 
"..Yarın Mösyö Franklin Bouillon Ankara'da olacak. Dışişleri bir akşam yemeği verecek. Yusuf
Kemal Bey sizi de çağırmak istiyordu."
 
"Çağırdı efendim."
 
Büyük Taarruza Hazırlık 509
 
AKŞAM YEMEĞİ için tek elverişli yer hâlâ istasyondaki direksiyon binasının büyük odasıydı.
 
Franklin Bouillon, birlikte geldiği Albay Mougin, Yusuf Kemal Bey, Fethi Okyar, Suat Davaz,
Hikmet Bayur ve Ruşen Eşref, sofraya oturmadan önce ayakta, aperatif alıyorlardı.
 
Yusuf Kemal Tengirşenk Franklin Bouillon
 
Fethi Okyar
 
Sofra kurallarını bilenlerin yetiştirdiği iki dikkatli garson hizmet etmekteydi.
 
F. Bouillon, "İngiliz hükümetinin kalın ve ince, açık ve kapalı bütün hesaplarını alt üst ettiniz.." dedi,
"..itiraf edeyim bizim hesaplarımızı da."
 
Yusuf Kemal Bey'e bakarak neşeyle devam etti:
 
"Çünkü inanılmaz bir şey oldu, kağnı kamyonu yendi." 32 
Kahkahalar yükseldi. Kadehini uzattı, Y. Kemal Bey'in kadehine vurdu. Şakacı bir eda ile sesini
alçaktı:
 
"Size bir sır vereyim. Hükümetim, Türkiye konusunda İngiliz hükümetinin politikasından bağımsız
hareket etmeyi kararlaştırdı."
 
Türkler bakıştılar.
 
Eğer Mösyö Bouillon doğru söylüyorsa, emperyalist cephe bölünmüştü.
 
510 Şu Çılgın Türkler / Türk Büyük Taarruzu
 
TÜRK ZAFERİ Afrika ve Asya'daki bütün mazlum ülkelerde sevince yol açmıştı. Taşbaskısı bir
Lahur gazetesinin ilk sayfasında, Türk ve Acem masallarındaki âşık ve kahraman tasvirleri gibi,
ölçüsüz, oransız, karışık bir resim yer almıştı.
 
Genç bir kahraman, yere devirdiği kalkanlı ve zırhlı bir pehlivanın göğsüne basıyordu. Herkül'ün
aslan postunu giyen bu kahramanın genç başı üstünde, bir miğfer gibi, yeleli bir aslan kafası vardı. Ve
kahramanın dört kolundan biri kılıç, biri hançer, biri gürz, biri kement tutuyordu. Resmin altındaki
dörtlüğün Türkçesi şöyleydi:
 
Savaş gününde büyük serdar
 
Kılıçla pehlivanın başını kesti
 
Hançerle göğsünü yırttı
 
Gürz ile ayağını kırdı ve kementle elini bağladı.
 
Bu büyük serdar, Lahurlu ressamın gözüyle M. Kemal Paşa'ydı. Bu muzaffer kahraman, köle,
mihnetkeş, sefil ya da aç, bütün Doğulular için bir kurtuluş ümidi ve teselli kaynağıydı. Özledikleri
kahramanı onda görüyorlardı. 33
 
İTALYAN VE FRANSIZ BAŞBAKANLARI, Gunaris ve Balta-cis'e, hiç ümit vermemişlerdi.
 
Yunan kurulu ümidini Lloyd George'a bağlayarak Londra'ya geldi.
 
İngiliz yönetimi Yunanistan'ın kendini İngiltere'nin ellerine bırakmasını, arabulucuğunu kabul etmesini
istedi.
 
Kabul ettiler.
 
İngiliz yönetimi, Yunan ordusunun barış görüşmeleri sona erene kadar, Afyon-Eskişehir hattında
kalmasını, bu hattı ne pahasına olursa olsun, kesinlikle korumasını talep etti. Boğazları bir Türkhareketinden koruyabilmek için arada Yunan ordusunun bulunmasını yine istemekteydiler.
 
Yunanlılar Eskişehir-Afyon hattında kalmayı da kabul ettiler.
 
Ne var ki bunun için ekonomik yardıma ya da krediye muhtaçtılar. Ama bu isteklerine karşılık bir
sürü karışık açıklamalar dinlediler, olumlu bir sonuç alamadılar.
 
Son toplantıdan otele döndükleri gün Gunaris, "Bizi Anadolu'ya ittiler.." diye sızlandı, "..Türkün
başını getir, ödülünü al diyorlar. Bu amaçla iki yıldır savaşıp duruyoruz. Türkü yenemiyoruz,
Anadolu'da-
 
Büyük Taarruza Hazırlık 511
 
ki soydaşlarımızı Türkün merhametine bırakıp geri de dönemiyoruz. Bu iki durum arasında ezildik,
yardım edin diyoruz, etmiyorlar."
 
Emperyalizmin milletleri kendi çıkarı için nasıl kullandığını daha yeni anlamaya başlamıştı.
 
Başı göğsüne düştü ve ağlamaya başladı.34
 
LONDRA'da Yunan-İngiliz görüşmeleri sürerken, Türk-Fran-sız görüşmeleri sonuçlanmış, Ankara
Anlaşması imzalanmış, böylece güney cephesi kapanarak Hatay dışında Türkiye-Suriye sınırı
kesinleşmişti.
 
Fransa yaklaşık yüz bin asker bulundurduğu Antep, Çukurova ve Mersin bölgesinden Suriye bölgesine
çekilecekti. Çekilirken fazla silah ve cephanenin bir kısmını parasız bırakacak, bir kısmını
satacaktı.35
 
Anlaşmayı öğrenen İngilizler kriz geçirdiler.
 
Galipler cephesi yarılmıştı.
 
LORD CURZON'a göre Fransa, bu 'meşum' anlaşmayı imzalamakla, müttefikler arası işbirliği
ilkesine, verdiği şeref sözüne ve İngiliz çıkarlarına aykırı davranmıştı.
 
Uzun bir nota ile anlaşmanın Türkiye lehindeki bütün maddelerine şiddetle ve kesin bir dille itiraz
etti. Lord Curzon ve İngiliz diplomasisi, Türkiye lehindeki bir gelişimi kabul etmeye hazır değildi.36
 
TÜRK-FRANSIZ ANLAŞMASI Rusları da kuşkulandırmıştı. Dışişleri Komiseri Çiçerin Rusya'nın
Litvanya'daki Elçisi Aralov'u Moskova'ya çağırdı:
 
"Yoldaş Aralov, sizi Ankara'ya büyükelçi olarak göndermeyi düşünüyoruz."
 
Aralov huzursuzca kımıldandı:
 "Üstesinden gelebilir miyim? Türkiye çok önemli bir ülke."
 
"Tabii gelirsiniz. Biz sanki anadan doğma diplomat mıydık? Siz de çarlık ordusunda sıradan bir
subaydınız ama iç savaş sırasında ordulara komuta ettiniz. Bu işi de başaracağınıza eminim.
Ankara'da Azerbaycan Büyükelçisi de olacak. Yalnızlık çekmezsiniz."
 
Gözlüğünü çıkararak yorgun gözlerini ovuşturdu:
 
512 Şu Çılgın Türkler / Türk Büyük Taarruzu
 
"..Türkler iki yıl Çukurova ve çevresini işgal eden Fransız ordusuyla savaştılar. Başa çıkamayan
Fransa, Ankara ile bir ön barış anlaşması yapmaya ve Suriye'ye çekilmeye razı oldu. Yoldaş Aralov!
Şunu anlamamız gerekiyor: Dostumuz Ankara bu anlaşma ile gerçekten emperyalist cepheyi ikiye
bölmeyi mi başardı, yoksa adım adım batılılara mı yanaşıyor? Herkesten kuşkulanmayı gerektirecek
çalkantılı bir durumdayız. Volga bölgesindeki kıtlık ve açlık rejimi sarsıyor. Gerçeği öğrenebilmek
için kısa zamanda Ankara'da bulunmanızı istiyorum."
 
Bu kesin üslup Lenin'in onayının alındığını gösteriyordu. Semi-yon İvanoviç Aralov "Anladım
Yoldaş Komiser" dedi.37
 
BAŞKOMUTAN, Demiryolları Genel Müdürü Albay Behiç Er-kin'e, "Fransızlar çekilir çekilmez,
ikmal sistemini Adana-Konya-Akşehir hattına alacağız.." dedi, "..ama Polatlı-Eskişehir hattına da
ihtiyacımız olacak. Bu hattı en kısa zamanda onarmanı istiyorum."
 
"Başüstüne."
 
"Nerden işçi bulacaksın? O çevredeki erkeklerin hepsi silah altında."
 
"Kadınlarımız sağ olsun Paşam." 38
 
Y. KADRİ hazırlanan raporu bastırmak için istanbul'a gidecekti. İsmet Paşa'ya veda etmek için
Sivrihisar'a geldi. Paşa Y. Kadri'yi yemeğe alıkoydu. Halide Onbaşı görevi gereği Sivrihisar'daydı,
onu da çağırdı.
 
Sohbet sırasında, İsmet Paşa, "Ben İstanbul'dan ayrıldığım zaman oğlum daha kundaktaydı.." dedi,
"..aradan iki yıl geçti. Şimdi aslan gibi olmuştur. Yakında Konya'ya gelecekler. O günü düşündükçe
heyecanlanıyorum."
 
Bakışları ve yüzü, harika bir baba olacağını gösteriyordu. Halide Hanım da cephe izlenimlerini
aktardı:
 
"Sakarya Savaşı'na katılmış olan subay ve askerler, uzaktan bile kolayca ayırdediliyorlar. Çok hoşa
giden bir çalımları, havalı bir duruşları var. Zaferin güzelliği hepsinin yüzlerine vurmuş. Bu hal,
birliklerin bulunduğu köylerdeki kadınları çok etkiliyor. Ama böyle karma köylerde disiplin çok sert.
Kadınlar uzaktan bakıştıkları askerlerle 
Büyük Taarruza Hazırlık 513
 
evlenebilmek için komutanlardan izin almamı istiyorlar, ben de yardım edip duruyorum."
 
Gülüştüler.
 
İsmet Paşa askerlik anıları anlatırken, birden, "Geçmişi bırakalım, biraz gelecekten bahsedelim, ister
misiniz.." dedi, "..bir gün Milli Mücadele'nin askeri dönemi kapanacak. O dönem kapanınca neler
yapmalıyız?"
 
Her ciddi aydının sorunuydu bu.
 
Her şeyi, cumhuriyet rejimine geçmenin mümkün olup olmadığını bile tartıştılar. Halide Edip Hanım
liberal, Y. Kadri devrimciydi. İsmet Paşa yemeğin sonunda "Cepheye yakın olmak için yakında
Akşehir'e gideceğiz.." dedi, "..taarruz hazırlığını hızlandırmak gerekiyor."
 
"Hazırlık uzun sürer mi Paşam?"
 
Paşa güldü:
 
"Hemen taarruz etmemizi istiyorsunuz değil mi? Bunu hepimiz istiyoruz. Düşman kendini
toparlamadan bir kış taarruzuna girişebi-lirsek, sonuç alma olasılığımız yüksek. Ama iş uzarsa,
düşman kendine gelecektir. O zaman çok iyi hazırlanmak şart. Mesela Kars kalesin-deki büyük çaplı
topları getirtmeliyim. O ağır toplar oradan buraya öküzlerle taşınacak. Büyük sorun. Aylar alır.
Üstelik bütün bu hazırlıkları Yunanlıları ve asıl İngilizler^uyandırmadan, çok gizli yürütme-liyiz.
Fark ederlerse bizi taarruzdan alıkoymak için kimbilir neler yaparlar. İngilizin oyunu bitmez. Eğer
gecikirsek sakın ümitsizliğe kapılmayın. Sizinle İzmir'de görüşeceğiz." 39
 
Cumhuriyet... Taarruz... İzmir...
 
Y. Kadri bir rüyada olduğu duygusuna kapıldı.
 
SÜRGÜNLERİ taşıyan iki gemi 30 Ekim sabahı İnebolu'ya ulaştı. İki başka gemi de Trabzon ve
Zonguldak'taki tutsakları alıp getirmişti.
 
Dört gemideki sürgün ve tutsaklar değişimin başlamasını bekliyorlardı. Ama çeşitli pürüzler çıktı,
işlem uzadı, sinirler kopacak gibi gerildi. Değiş tokuş ancak iki gün sonra, 1 Kasım Salı sabahı
başlayabildi. 11 kişi İstanbul'a dönecekti.
 
514 Şu Çılgın Türkler / Türk Büyük Taarruzu
 
İnebolu kayıkçıları Ankara'ya gidecek 48 sürgünü kıyıya taşıdılar. Gelen sürgünler M. Kemal Paşa'ya
topluca şu telgrafı çektiler:
 "Bizi kurtaran Meclis'e ve onun Başkanına şükranlarımızı arz ederiz. Vatanın her türlü hizmet ve
külfetine hazırız." 40
 
HÜKÜMET durmadan homurdanan Genelkurmay Başkanı General Dusmanis'i görevden almıştı.
Papulas'ın durumu tartışılıyordu. İkinci Kolordu Komutanı Prens Andreas üç ay izin alarak ortalıktan
kaybolmuştu. Terfi süreleri gelmiş olan Albay Valettas, Albay Fran-gos, Albay Digenis, Albay
Sumilas ve 11. Tümen Komutanı Albay Kladas generalliğe terfi ettirildiler. Türk taarruzu sırasında
bu yeni generallerin önemli görevleri olacaktı.
 
İşgal altındaki topraklarda -sanki Yunanistan'a katılmış gibi— Yunan idaresini kurmaya başladılar.
Amaç Yunan ordusunu ayakta tutabilmek için Batı Anadolu'yu ekonomik olarak sömürmekti.
 
Çünkü Anadolu Ordusu günde 8 milyon drahmiye mal oluyordu. Bütçe bu yüzden geçen yıl 250
milyon drahmi açık vermişti. Yeni yılda daha da artacaktı bu açık. Bunu önlemek gerekiyordu. 41
 
MALTA SÜRGÜNLERİNDEN, son İstanbul Meclisi'nde milletvekili olanlar Türkiye Büyük Millet
Meclisi'ne katıldılar, askerler yeni görevlere atandılar.
 
Beklenilmeyen olumsuzluklar da başladı. Kara Vasıf Bey Mec-lis'teki Enverci İttihatçıları
canlandırdı. Kulisler hareketlendi. Muhalifler M. Kemal Paşa'nın Müdafaa-yı Hukuk Grubuna karşı
bir muhalefet grubu oluşturmayı düşünmeye, akşam yemeklerinde buluşup bu konuyu olgunlaştırmaya
başladılar.
 
Gazi de Fethi Bey ile birlikte Rauf Bey ve Yakup Şevki Paşa'yı yemeğe çağırdı.
 
Fikriye ile Ali Metin Çavuş, havuzlu holde, kar gibi beyaz örtülü masanın üzerini, mezelerle çiçek
bahçesi gibi süslemişlerdi. Gazi, bir ara Yakup Şevki Paşa'ya, "Fevzi Paşa'yla görüştünüz mü?" diye
sordu.
 
"Evet. Benim için İkinci Ordu Komutanlığını düşündüğünüzü söyledi."
 
"Kabul eder misiniz?"
 
Büyük Taarruza Hazırlık 515
 
Y. Şevki Paşa'nın gözleri büyüdü:
 
"Ne demek? Elbette, şerefle. Niye sordunuz?"
 
"Çünkü Ali İhsan Paşa, daha kıdemli olduğunu ileri sürerek İsmet Paşanın emrine girmek
istememişti."
 
"Aman Paşam, ölüm kalım kavgası verilirken, kıdem, unvan, mevki hesabı yapılır mı? Bu ne zırva iş?
Biz Malta'da yatarken, İsmet Paşa Anadolu ordusunu sizinle birlikte kurmuş bir arkadaşımız. Şimdi
omuzumuz biraz daha kalabalık diye, önceki olayların hiçbirini bilmeden, hazıra konup onun yerinemi geçeceğiz? Böyle saçma şey olmaz."
 
Gazi, "Teşekkür ederim" dedi, Rauf Bey'e baktı:
 
"Sen bir görev düşünmez misin Rauf?"
 
"Bir süre dinlenmek istiyorum."
 
"Tecrübeli insanları ihmal ya da israf etmeye hakkımız yok. Şu anda Bayındırlık Bakanlığı boş. Seni
aday göstermek istiyorum."
 
Rauf Bey karşı çıktı:
 
"Hayır, lütfen. Beni affet."
 
Fethi Bey yeni İçişleri Bakanı seçilmişti, kızdı:
 
"Ne yani, biz çırpınırken sen seyir mi edeceksin? Elbette sorunlarımızı paylaşacaksın. Haydi,
buluşmamızın şerefine!"
 
Kadehini kaldırdı.
 
Hepsi Fethi Bey'e katıldılar.
 
Gazi, Malta'dan gelen Kara Vasıf Bey'in de Müdafaa-yı Hukuk Grubu Yönetim Kuruluna girmesini
isteyecekti.
 
Kara Vasıf Bey
 
RaufOrbay
 
M. Akif Ersoy
 
516 Şu Çılgın Türkler / Türk Büyük Taarruzu
 
BİRİNCİ ORDU KARARGHI Çay'a, İkinci Ordu Karargâhı Bolvadin'e yerleşti.
 
Yakılan, yıkılan köyler, köylünün çabası ve ordunun da yardımıyla yeniden barınılabilir duruma
getirildi. Köylerin bir bölümüne küçük birlikler yerleşti.
 
Askerden kaçma hastalığının kökü kurutulamamıştı. Ama kaçak sayısı iyice azalmıştı. Kaçanların bir
kısmı da geri dönüyordu.
 
Ordular taarruz eğitimine ağırlık verdiler. Gündüz eğitimlerine ve atışlara gece eğitimleri ile gece
dersleri de eklendi. Askerin yalnız iyi bir asker değil, iyi bir yurttaş olması, ne için dövüştüğünübilmesi de isteniyordu. Subaylar, hatta komutanlar için meslek kursları düzenlendi. Tatbikatlar,
manevralar başladı. Nerede işe yarar bir şey varsa, Batı Cephesi'ne yollanıyordu. Kars kalesindeki
ağır toplar yola çıkarıldı. Konya'da araba, silah tamirhanesi, şoför talimgahı, nalbant okulu, saraciye
atölyeleri açıldı. İnebolu-Ankara arasında kağnı ve arabaların yanı sıra, kiralık kamyonlar da yer
aldı. Ankara yurtdışından cephane, silah, kaput, elbise, hatta uçak almak için harekete geçti.
 
Tümenlerin mevcudu 7.000-8.000'e çıkarılacaktı. Yeni bir kolordu kurularak (6. Kolordu) 2. Ordu
emrine verildi.
 
Bütün bu hazırlıklar, sessizlik ve gizlilik içinde yürütülüyordu.
 
CEPHE KOMUTANLIĞI hazırladığı taarruz planına 'Sad' kapalı adını vermişti. Birçok seçenekten en
riskli ama en çabuk sonuç verecek olanı seçmişlerdi: Afyon çıkıntısının güneyinden kuzeye doğru
yapılacak bir taarruzla Yunan cephesinin yarılması, düşmanın çevrilip imha edilmesi tasarlanıyordu.
Planın esasları Başkomutan'a ve Genelkurmay Başkanı'na arz edilmiş, onay görmüştü.
 
Planın beğenilmesi Cephe kurmaylarını memnun etmişti. Ama şevklerini kıran bir sorun vardı: Ali
İhsan Paşa sürekli Cephe kararlarına itiraz ediyor, Cephe kurmaylarını küçümsüyor, hiçbir şeyi
beğenmiyordu.
 
Gizli örgütten Yüzbaşı Seyfi Akkoç Anadolu'ya geçince, Batı Cephesi karargâhında
görevlendirilmişti. 1. Ordu'dan gelen son yazı hakkında bilgi verdi:
 
Büyük Taarruza Hazırlık 517
 
"..Ali İhsan Paşa bir tümeni denetlemiş. Diyor ki: 'Bunlar adeta ellerine çıplak ve kirli tüfek verilmiş
bir fukara kalabalığı. Asker es-vaplı yüzde beş insana tesadüf edemedim. Pek çoğunda matara, çanta,
ekmek torbası, battaniye, kürek yok. Hepsi eldivensiz'..." 42
 
Albay Asım Bey homurdandı:
 
"Eldiven ha? Çocukların ayağına çarığı, kıçına donu zor buluyoruz. Ali İhsanla işimiz var."
 
Ali İhsan Paşa'nın sınıf arkadaşıydı. Huyunu iyi bilirdi. Aleyhinde konuşacaktı ama İsmet Paşa
sözünü kesti:
 
"Milli Mücadele başlamadan Malta'ya götürüldü. Birçok şeyi yaşamadı. Yaşamadan, Milli
Mücadele'nin şartlarını kavramak kolay değil. Ordu kurulalı henüz bir yıl oldu, bir yıl içinde dört kez
savaştı. Bunun ne demek olduğunu o da kavrayacak ve sorun olmaktan çıkacaktır."
 
SAVUNMAYA geçmiş olan Yunan ordusu, Kuzeyden güneye kadar bütün cepheyi, özellikle de Afyon
ve çevresini çok sıkı şekilde berkitmekteydi.
 
Afyon'un güneyinde, doğudan batıya doğru, aşılması zor, uçurum ve yarlarla dolu tepeler zinciri
vardı. Esirler ve halk çalıştırılarak bu tepelerde ve gerilerinde savunma mevzileri hazırlanmasınabaşlanmıştı. Birinci hattın önüne kat kat tel örgü çekiliyor, duyarlı yerlere ayrıca mayın döşeniyordu.
Kritik yerlerde tel örgülerin derinliği 20 metreyi bulmaktaydı. Sığınakların üstü, Afyon-Çay
arasındaki demiryolundan sökülen raylarla örtülüyor, gereken her noktada çok güçlü direnek
merkezleri kuruluyor, ilk hattın arkasında ikinci bir hat daha hazırlanıyordu.43
 
Buranın berkitilmesinde İngiliz istihkâmcılarının danışmanlık yaptıkları, 'Türklerin burayı bir yılda
yıkamayacaklarını iddia ettikleri' söyleniyordu. Bu hattın sarsılmazlığına o kadar güveniliyordu ki
Afyon, Yunan ordusunun ikmal merkezi yapılmış, hastaneler, kolordunun bütün ulaşım araçları, subay
ailelerinin çoğu, bazı askeri okullar Afyon'da toplanmıştı.43a
 
Bu gereksiz güvenin cezasını çok ağır ödeyeceklerdi.
 
518 Şu Çılgın Türkler / Türk Büyük Taarruzu
 
RAUF BEY'in Bayındırlık Bakanı olmasından sonra, Balıkesir Milletvekili Vehbi Bolak Milli
Eğitim, Dr. Rıza Nur da Sağlık Bakanı seçilmişlerdi.
 
Albay Kara Vasıf Bey, Rize Milletvekili Ziya Hurşit Bey'in koluna girdi, "Hükümette üç bakanımız
oldu.." dedi, "..adım adım ilerliyoruz."
 
"İyi ki geldiniz. Zafer bizi uyuşturmuştu."
 
Yunan ordusunun yerleşim planı ve cephe hattı
 
Büyük Taarruza Hazırlık 519
 
En arka sıraya geçip oturdular.
 
Başkan Hasan Fehmi Bey, "Nahiye (bucak) ve Köyler İdaresi yasa tasarısının görüşülmesine devam
edeceğiz.." dedi, "..Nahiye Kurulunun seçimiyle ilgili 25. maddede kalmıştık."
 
Erzurum Milletvekili Hüseyin Avni, Bey el kaldırdı.
 
"Buyrun."
 
H. Avni Bey kürsüye geldi. Salonda ilgisizlik uğultusu sürüyordu.
 
"Efendim, bendeniz bir hususu dikkatinize arz etmek istiyorum. Köylerimize gidin, yirmi evli bir
köyde ancak üç erkek bulursunuz. Geri kalanı kadındır. Bunlar hayata katılır, vergi verirler. Yüksek
Meclis bu insanlara da hakkını vermeli, Nahiye kurullarına artık kadınlarımız da üye olarak
girebilmelidir."
 
Uğultu kesildi. Dikkatler kürsüde toplandı. Tunalı Hilmi Bey bağırdı:
 
"Yaşa!" 
Sonra da yanındaki milletvekiline, "Adam nihayet şu kürsüden doğru bir şey söyledi" dedi. Güldüler.
 
"..Çünkü bilenler bilir, köylü kadınlarımızın erkekten farkı kalmamıştır."
 
Birçok sarıklı ve fesli tepki gösterdi:
 
"Otur yerine!"
 
"Bilmediğin işlere karışma!"
 
"Sus!"
 
H. Avni Bey pişkin bir hatipti. Etkilenmeden devam etti:
 
"Efendiler! Hissiyata kapılmayın. Köylerde erkek kalmadı. Bir kadın üç-dört eve bakıyor, aile reisi
oldu. Artık kadınların da seçme ve seçilme haklarını kabul etmek durumundayız."
 
Biri haykırdı:
 
"Feministliğinizi tebrik ederim."
 
"İnsanlığımı tebrik ediniz."
 
Birkaç alkışa karşılık, olumsuz tepkiler arasında kürsüden indi. Tunalı Hilmi Bey söz aldı:
 
"Şu kürsüden bütün Türklük ve Müslümanlık âlemine akseden sesin sahibini tebrik ediyorum. Yeni
doğmuş Azerbaycan'ın bile ka-
 
520 Şu Çılgın Türkler / Türk Büyük Taarruzu
 
dulların seçime katılmasını kabul etmesi bize en büyük bir ders olmalıdır."
 
Konya Milletvekili Vehbi Çelik Hoca seslendi:
 
"Bizim memleketimize Bolşeviklik girmedi!"
 
"Seçim hakkı Bolşeviklik değildir Hoca Efendi. Erkeksiz köylerde kadınlar muhtarlık yapmıyor mu?
Kadınların kadılık yapması, camilerde vaaz etmesi, cephelerde savaşması caiz değil mi? Caiz."
 
Muhittin Baha Bey, "Kadınlar evlere çekilse, aç kalırız aç" diye bağırdı ama uğultu içinde sesini
duyuramadı.
 
Çankırı Milletvekili Hacı Tevfik Efendi ayağa fırlamıştı:
 "Seçim yalnız erkeklerin hakkıdır!"
 
Birkaç etkisiz itiraz yükseldi. Konya Milletvekili Musa Kâzım Efendi (Göksu) kürsüye çıkmıştı:
 
"Erkeklerin seçim hakkını bile sağlayamadığımız bir zamanda, kadınların seçim hakkından bahsetmek
deliliktir. Boşuna tartışıyoruz. Türk kadını seçim hakkı istemiyor. İstemez. Çünkü kadınla erkeğin
birarada bulunması asla caiz değildir. Olamaz. Yapılan öneriyi şiddetle reddediyorum."
 
Alkışlar yükseldi.
 
Dr. Fuat Umay yanındakilere, "Böyle düşünenlerin kafası salt cinsellikle dolu." dedi, "..insanları
kızma mevsimindeki hayvan gibi görüyorlar. Allah'ın övdüğü insanın hayvandan hiç farkı yok mu
yani? İnsan yalnız cinsellikten mi ibaret?"
 
Kürsüye Malatya Milletvekili Lütfü Bey çıkmıştı. "Şeriatta kadınların seçim hakkını reddeden bir
hüküm yok." dedi, "..ama kabul eden bir hüküm de yok. Hakkında kesin hüküm bulunmayan bir şey
kabul edilemez. Çünkü efendiler, bizim dinimiz aklî değildir, nak-lîdir." «
 
Burdur Milletvekili Mehmet Akif Ersoy yanında oturan Zamir Bey'e, üzüntü içinde, "Hale bak, adam
aklı reddediyor!" dedi. İlk cuma günkü vaazında bu konuya değinmeye karar verdi.
 
Zamir Bey söylendi:
 
"Bunların kafa saatleri ortaçağda durmuş. Bizi gerileten, sonunda çökerten işte bu gibi küçük kafalar.
Böyle küçük kafalardan kurtu-lamazsak daha çok çekeriz."
 
Büyük Taarruza Hazırlık 521
 
ANKARA'nın Hacettepe semtindeki küçük, güzel Tacettin Camisi cuma günü dolup taştı.
 
Mehmet Akif Bey acele etmeden yerini aldı. Öksürerek sesini açtı:
 
"Ey cemaat!
 
Bugün dünyada milyonlarca Müslüman var. Ne acıdır ki hiçbirinin istiklali yok. Yalnız biz istiklal
sahibiydik. Ama biz de yüzyıllardır, elde ne varsa, yabancılara verip geri çekile çekile yaşıyorduk.
 
Bunun sebebi dinimiz midir? Haşa. İslamiyet hayatı, aklı, mantığı, zamanın icaplarını reddetmez.
İslamiyet dini, ölüler dini değildir. Ama batı dünyası ilim ve fende ilerlerken biz Müslümanlar ne
yaptık? Her şeyi Allah'a havale ve emanet edip tembellik, cehalet ve bağnazlık içinde donup kaldık.
Sonuç ortada: Dilenerek yaşayan hükümetler, harabeler, ekilmemiş tarlalar, yakılmış ormanlar,
hastalıklar, hurafeler, üfürükler, yolsuz, okulsuz köyler, pis şehirler. Milletin hayrı için ne düşünsen
'Olmaz!' diye dikilen ilimsiz hocalar. Her yeniliğe, 'Biz dedemizden böyle görmedik' diye karşı çıkan
yobazlar.
 Milletlerin hayatında duraklamak bile ölmek demek iken, biz tamamen durmuşuz. Geriden de geri bir
hale düşmüşüz. Görünen köy kılavuz istemez. Yaşadığımız, ilkel bir hayattır.
 
Peki, batı ne halde? Gemileri denizleri aşıyor, şimendiferleri dünyayı geziyor, uçakları havalarda
dolaşıyor, ilim adamları hayatlarını araştırmaya vakfetmiş, halk ise mütemadiyen çalışıyor ve okuyor.
 
Durum bu.
 
Fakat kudretleri arttıkça hırsları da çoğalıyor. Asya'yı, Afrika'yı bitirdiler, şimdi sıra bize geldi. Sevr
Antlaşması'nı okudunuzsa anla-mışınızdır ki bunların bizden istedikleri artık toprak moprak değil, bu
defa canımızı, varlığımızı istiyorlar.
 
Müslümanlar!
 
Bizi yenmek için düşmanın elinde iki vasıta var: Birincisi kaba kuvvet. Önce kaba kuvvete
başvurdular. Doğudan Ermeniler, güneyden İngilizler ve Fransızlar üstümüze yürüdü. İtalyanlar
Konya'ya kadar yayıldı. Karadeniz boyunca silahlandırılmış Rumlar ayaklandırıl-
 
522 Şu Çılgın Türkler / Türk Büyük Taarruzu
 
di. Yetmedi. Batıdan da Yunan ordusunu sürdüler. Ne oldu? Öldü sanılan Müslüman Türk doğruldu
ve yurdunu savunmaya başladı. Sonuç? Artık ne doğuda düşman var, ne güneyde. Allah'ın yardımıyla
ikisini de yendik. Pontus çetelerini de susturmak üzereyiz. Karşımızda bir Yunan ordusu kaldı. Onu
da Sakarya'da bozduk. Batıya attık. Bir de Boğazlar'daki Müttefikler var. Biz evelallah ikisini de
yeneriz.
 
Ama düşmanın ikinci bir vasıtası var ki birincisinden de güçlü: Nifak! Osmanlı Devleti'ni bu silahla
parçaladılar, sonra da parçaları teker teker yuttular. Öyleyse bugün de, yarın da herkes gözünü dört
açmalı, kimin ve neyin hesabına birbirimizin gırtlağına sarılmamız isteniyor, bunu çok iyi düşünmeli.
 
Aklımızı kullanmazsak böyle mazlum ve garip olmaya devam ederiz."
 
Ellerini kaldırarak duaya geçti:
 
"Ya İlahi, bize tevfikini gönder..." 45
 
FİTNE her yanda pusuda bekliyordu. Özellikle İstanbul'da.
 
Bazı Osmanlı nazırları, din adamları ve siyasetçilerinin üç-dört ay önce kuruluş çalışmalarına
başlamış oldukları Anadolu Cemiyeti adlı gizli örgüt faaliyete geçmişti. Cemiyet kurtuluş savaşı
veren Ankara'ya karşı Yunanlılarla işbirliği yapmayı amaçlıyordu. Başkanı eski Şeyhülislamlardan
Mustafa Sabri Efendi'ydi. Sarıklarına kadar siyasete batmış olan bu tür din adamları için istiklal,
hürriyet gibi kavramların hiçbir önemi yoktu. Onlar için hayati konu, din adamlarının işlevsel olduğu
saltanat rejiminin ve din devletinin sürmesiydi.
 Cemiyet, hazırladığı yazılı öneriyi bugün Yunan Yüksek Komi-serliği'ne verdi. Önerinin başlıca
maddeleri şöyleydi:
 
"Anadolu'yu M. Kemal'in pençesinden ve kuvvetlerinden kurtarmak amacıyla, Yunan işgali altındaki
Batı Anadolu'da Padişah adına Batı Anadolu Özerk Hükümeti kurulacak ve Milli Meclis seçimleri
yapılacaktı, 
Bu özerk hükümetin başkenti Bursa olacaktı,
 
Bu yönetimin başında Hıristiyan bir vali bulunacaktı,
 
Kurulacak olan gönüllü Anadolu ordusunun talim ve silahlandırılması işinden Yunan Başkomutanı
sorumlu olacak, Yunan Baş-
 
Büyük Taarruza Hazırlık 523
 
komutanı gerekli hallerde iyi Türkçe bilen bir miktar Yunan subayını Anadolu ordusuna katacaktı,
 
özerk hükümet adliye, polis ve öteki idare kollarıyla ilgili kurumlar kuracaktı,
 
Bu hükümet Yunanistan'la barış yapacaktı,
 
Cemiyet Trakya'yı da Yunanistan'a veriyordu.
 
Anadolu Cemiyeti'nin bütün üyelerinin Bursa'da toplanması için gerekli giderleri karşılamak üzere
Yunan hükümeti, Cemiyet İdare Heyetine 100.000 Türk lirası verecek, bu paranın sarf edilen bölümü,
Anadolu Milli Meclisi açılır açılmaz, yeni belediye vergilerinden toplanacak parayla hemen geri
verilecekti."
 
Bu yazılı başvuru, Yunanistan Yüksek Komiseri tarafından bir torpidoyla hemen Atina'ya, Dışişleri
Bakanlığına gönderildi.46
 
ÇUKUROVA, Fransız yönetimi ve askeri çekildikçe, Türk yönetimi ve askeri tarafından parça parça
teslim alınıyor, evler bayraklarla donanıyor, kurbanlar kesiliyor, anavatana kavuşan halk bayram
ediyordu. Fransızlarla birlikte, Türklerle yalnız kalmaktan çekinen Ermeniler de gitmekteydiler.
 
Yeni Adana gazetesi Adana'ya döndü:
 
"Buzlu, karlı dağlar arasında tam iki yıldır vatan kaygusu, fazilet aşkı ile haykırdık. Hiçbir ıstırap,
hiçbir mahrumiyet bizi yolumuzdan çevirmedi... Çok önemli günlerden sonra öz vatanımıza kavuştuk.
Başımızın üzerinde dalgalanan şanlı bayrağımız, hürriyet ve istiklalimizin ebediyen dönüşünü
müjdeliyor!"^
 
Milli Mücadele'ye karşı yayın yapan Adana Postası ve Ferda gazeteleri susmuş, sahip ve yazarları,
öteki işbirlikçilerle birlikte Fransızlara karışıp İskenderun'a, Halep'e, Şam'a kaçmışlardı.
 
Kimbilir, belki de ilerde, bu ve benzeri işbirlikçilerin çocukları, Türkiye'ye dönüp siyaset ve basın
dünyasına katılacaklardı.
 
GUNARİS birkaç bakanla durumu değerlendiriyordu. Baltazis Anadolu Cemiyeti'nin önerisini
özetledi. Güldüler. 
524 Şu Çılgın Türkler / Türk Büyük Taarruzu
 
O kadar çalışmış, para dökmüş ama bu çapta bir hainliği örgütlemeyi başaramamışlardı. Bu ara
İstanbul'daki 'Milli Savunma' örgütü de, Ege'de özerk bir yönetim kurulması için çalışıyordu.
 
Gunaris, "Bu hain Türklere ihtiyacımız yok.." dedi, "..gerekirse böyle özerk bir yönetimi biz kendimiz
kurarız."
 
ALİ İHSAN PAŞA, eskiden birlikte çalıştığı 3. Kafkas Tüme-ni'nin başarılı Komutanı Yarbay Halit
Akmansü'nün 1. Ordu Kurmay Başkanlığına, Cephe karargâhından Binbaşı Cemil Taner'in de Harekât
Şubesi Müdürlüğüne atanmalarını istemiş, istekleri uygun görünmüştü.
 
Atla yakın bir birliği denetlemeye gidiyorlardı. Sağında Halit Bey, solunda Cemil Bey vardı.
 
"..Ben sırf vatana hizmet için gururumdan fedakârlık ettim. Yoksa benim gibi bir komutan İsmet'in
emrine girer mi? Ben Mustafa Kemal'in sınıf arkadaşıyım, üstelik o sınıfın da birincisiyim. İsmet kim,
ben kim? Daha orduyu giydirmeyi bile becerememiş. Hazırladıkları plan da komik. Bu sefiller
ordusu, o planla, sonuç almak bir yana, taarruza kalkmayı bile beceremez..." 48
 
Sakarya Savaşı gibi bir olağanüstülüğü yaşamış olan Halit Bey "Paşam.." dedi, sesi isyanla
titriyordu, "..Sakarya mucizesini bu beğenmediğiniz sefil ordu yaratmıştı. Bunu unutmayın."
 
Böyle bir itirazı hiç beklemeyen Ali İhsan Paşa gazapla baktı:
 
"Düşüncenizi sormadım. Sorduğum zaman söylersiniz."
 
Atını kanatırcasına mahmuzlayıp ileri çıktı. Halit ve Cemil Beyler geride kalmışlardı. Halit Bey bir
şey söyleyecekti, Cemil Taner susturdu:
 
"Sus, sonra konuşuruz. Geride kalmayalım. Şimdi ona da kızar."
 
Atlarını mahmuzladılar.
 
ARALIK AYI çok hareketli geçti.
 
Azerbaycan Büyükelçisi İbrahim Abilov, Ukrayna Olağanüstü Büyükelçisi General Frunze ve Buhara
Temsilcileri Ankara'ya geldiler. Sevgiyle karşılandılar.
 
Ukrayna ile dostluk anlaşması imzalandı.
 
Büyük Taarruza Hazırlık 525
 
İbrahim Abilov
 Yurtdışından satın alınan ve içerde yaptırılan üniforma ve kaputlar askere dağıtılmaktaydı.
Birliklerde koyun postlarından da gece nöbetçileri için gocuk yapılıyordu. Silah, cephane ve araç
noksanı sürdüğü için Sad taarruzu ilkbahara ertelendi.
 
MAHMUT ESAT BEY, M. Kemal Paşa'ya, Kara Vasıf Bey'in Müdafaa-yı Hukuk Grubu İdare
Kurulunda, 'takip olunan askeri siyaset hakkında görüşme açılmasını' istediğini bildirdi.
 
"Bilmiyor muymuş?"
 
"Konuyu yarma erteledik. Ne yapmamız uygun olur?"
 
Rauf Bey'in de Bakanlar Kurulunda aynı konuda görüşme açılmasını önerdiği bildirildi.49
 
Şaşırdılar.
 
Mahmut Esat Bey, "Daha dün geldiler, bugün tertip içindeler" dedi. M. Kemal Paşa sinirlendi:
 
"Bizim siyasetimiz açık ve basit: Haklarımızı alıncaya kadar mücadele etmek. Bunu Yunanlı bile
biliyor. Bu siyaset sayesindedir ki doğu sınırımızı kesinleştirdik. Bugünlerde güney illerimizi de
Fransızlardan geri alıyoruz.."
 
Ayağa kalktı:
 
"..Bu siyasetin tersi, istiklalden, vatan toprağından, milletin haklarından ödün vermeye razı olmaktır,
iradesizliktir, sahte bir barışla milleti avutup aldatmaktır. Bu ikisi Sivas Kongresi'nde de Amerikan
mandasını savunmuşlardı. Hatta Vasıf Bey, 'Mali durumumuz, istiklal sahibi olmaya elverişli
değildir' demişti.50 Ben bu tür olayları olmamış sayarak herkesi istiklal ve milli egemenlik
düşüncesi çevresinde toplamaya çabalıyorum. Siyasetimizi sulandırmalarına izin vermeyin! Bakalım
ne yapacaklar?"
 
Rauf Bey sağlığını ileri sürerek Bakanlıktan, Kara Vasıf Bey sebep göstermeden Grup İdare
Kurulundan istifa edecekti.
 
526 Şu Çılgın Türkler / Türk Büyük Taarruzu
 
Avrupa'dan dönen eski Dışişleri Bakanı Bekir Sami Bey de çevresinde bir hayli muhalif topladı.
Bunların görüşü şöyle özetlenebilirdi: Savaş halini uzatmamak, mümkün olanla yetinip büyük
devletlerle anlaşarak barışa geçmek.
 
ÇUKUROVA'yı geri almanın son aşamasına gelinmişti.
 
Orduyu temsilen bir Türk birliğinin şehre girdiği 5 Ocak 1922 günü, Adana'da yer yerinden oynadı.
Yüzlerce kurban kesildi. İki yüz kişinin taşıdığı 105 metre boyundaki dev Türk bayrağı bando
eşliğinde bütün şehirde dolaştırıldı. Sevinç kaç-göç âdetini ezip geçmişti; kadın erkek bütün
Adanalılar sokaklarda oynuyorlardı. 
Her günü acılarla dolu işgal dönemi sona ermişti.
 
Yeni Adana gazetesi bugün yine kıpkırmızı mürekkeple basıldı:
 
"Bugün Adana'nın milli bayramıdır. Bu uğurda şehit olan kahramanlarımızın ruhuna binlerce fatiha,
sağ kalanlara binlerce minnet ve şükran" 51
 
5 Ocak 1922 Adana
 
Büyük Taarruza Hazırlık 527
 
BİRİNCİ ORDU Kurmay Başkanı Yarbay Halit Bey, önceden haber vermeksizin Akşehir'e gelerek,
Cephe Kurmay Başkanı Albay Asım Bey'le görüşmek istedi. Birkaç nezaket sözünden sonra,
görevinden istifa etmek istediğini bildirdi.
 
"Ne oldu?"
 
"Ben daha önce Musul'da, Ali İhsan Paşa'nın emrinde bulunmuştum. Bu yüzden bana güveniyor. Üstü
kapalı belirttiğine göre, Ankara'da bazı muhaliflerle teması olmuş. Eğer kendini gösterirse,
Başkomutan yapacaklarını vaat etmişler."
 
Asım Bey donakaldı:
 
"Sen neler söylüyorsun?"
 
"Bu vaad anlaşılıyor ki paşanın hırsını ateşlemiş. O da, önce İsmet Paşa'yı harcamaya çalışarak
zemini ve ordu muhitini başkomutanlığına hazırlamak istiyor. Bunun için de kendinden önce ne
olmuşsa küçümsüyor, kendinden başka kim varsa aşağılıyor. Tahammül etmek mümkün değil." 52
 
Sustu.
 
Bu tutum, istiklal ordusunu parçalamak demekti. Askerliğin bütün kural ve ilkelerine de aykırıydı.
 
"Şimdi bunu İsmet Paşa'ya nasıl anlatmalı? Kanıt ister."
 
"Arz ettiklerimi ayrıntılı olarak yazıp vermeye hazırım."
 
"Bir kişinin ifadesiyle yetinmez ki."
 
"Zarar yok. Nasıl olsa Ali İhsan Paşa rahat durmayacaktır. Arkası gelir." 53
 
YENİLGİ Yunan cephesi gerisinde karışıklığa yol açmış, asayiş bozulmuştu. Yunan İşgal Komutanlığı
cephe gerisini sıkı bir disiplin altına almak için birçok yerle birlikte Demirci'nin de yeniden ve
hemen işgal edilmesini emretti. Haber kulaktan kulağa Demirci Kaymakamına ulaştırıldı. 
Akıncılar gece yarısı Demirci'yi terk ettiler. Yamçılarına sarılarak atlarını yine dağa sürdüler.
 
Soğuk can yakıyor, gözleri yaşartıyordu.
 
528 Şu Çılgın Türkler / Türk Büyük Taarruzu
 
\
 
RAUF BEY ve Vasıf Bey'den sonra Refet Paşa da istifa etti. Bunun öteki istifalar ile ilgisi yoktu.
Refet Paşa tasarruf amacıyla Genelkurmay Başkanlığı ile Milli Savunma Bakanlığı'nın
birleştirilmesini, Fevzi Paşa'nın sadece Bakanlar Kurulu Başkanı olarak kalmasını savunmaktaydı. Bu
yolla çok istediği Genelkurmay Başkanlığı'nı sessiz sedasız üstlenmeyi hesap ediyor olmalıydı.
Meclis önerisini kabul etmemişti. İstifa buna tepkiydi.54
 
İstifaları birbiriyle bağlantılı ve M. Kemal Paşa'ya karşı bir tavır olarak yorumlayan İstanbul
yönetimi ümide kapıldı. Bu yorum İngilizlere de mantıklı geldi.
 
LLOYD GEORGE ve bazı bakanlar, Lord Curzon'u dinlemek üzere toplanmışlardı. Türkiye'yi
kollayan Mr. Montagu toplantıya çağrılmamıştı. Curzon, "Olaylar hem bizim, hem Yunanlıların daha
fazla aleyhine gelişmeden, duruma yön vermemiz gerektiğini düşünen Bakanlığım hakça bir barış
planı taslağı hazırladı" dedi.
 
"Güzel."
 
"Plan, Sevr'i Türkler için oldukça yumuşatıyor. Yunan isteklerine de yeterince cevap veriyor. Yani
adil ve dengeli."
 
"Ankara Sevr'e dayalı bir barış planını kabul eder mi?"
 
"M. Kemal'e karşı güçlü bir muhalefet oluştuğunu haber alıyoruz. İstanbul hükümeti, M. Kemal'in
otoritesinin çökmek üzere olduğu kanısında." 55
 
"İlginç."
 
"Bu olasılık gerçekleşirse iktidar ılımlılara geçecektir. Onların bu planı kabul edeceğini sanıyorum.
Ama bu olasılık gerçekleşmezse, planı kabule zorlamak için Ankara'ya karşı uygulanabilecek bazı
baskı önlemlerini de saptadık. Mesela Akdeniz ve Karadeniz'deki limanlarını ablukaya almak.
İstanbul'daki işgali iyice sertleştirmek. Yunanistan'a her türlü aktif yardımda bulunmak. Yunan
ordusunda müttefik subayların görev almasına izin vermek..." 56
 
Lloyd George'un yüzüne pembe bir gülüş yayıldı. Ellerinde, Türklere karşı kullanılabilecek daha
birçok imkânlar olduğunu bilmenin huzurunu duydu. Bunları ve yenilerini gerektikçe devreye
sokabilirlerdi.
 Büyük Taarruza Hazırlık 529
 
Lord Curzon, adil ve dengeli olduğunu iddia ettiği barış planı taslağını açıklamaya girişti.56a
 
GAZİ Milli Savunma Bakanlığı'nı Kâzım Karabekir Paşa'ya teklif etmişti. Aldığı cevabı Fevzi
Paşa'ya telefonla bildirdi:
 
"Karabekir Paşa, Bakanlık teklifimizi uygun görmedi."
 
"Neden?"
 
"Türk-Fransız Anlaşmasının Moskova'da hassasiyet yarattığını, bu yüzden Doğu Cephesi'nden
ayrılmasının doğru olmadığını ileri sürüyor." 57
 
"öyleyse cephedeki asker milletvekillerinden birini düşünece-ğiz."
 
"Benim aklıma Kâzım ve Fahrettin Paşalar geliyor."
 
"Hangisi seçilse olur. İkisi de görev adamıdır."
 
ALİ İHSAN PAŞA Kurmay Başkanı Yarbay Halit Bey'in istifasına ve ânında 5. Kafkas Tümeni
Komutanlığına atanmasına çok içer-lemişti. Yıldızının barışmadığı Albay Selahattin Adil Bey'in
rütbesi de mirlivalığa yükseltilmişti. Daha bu olayı içine sindiremeden Milli Savunma Bakanlığına
Kâzım Özalp Paşa'nın seçildiğini öğrenince sinir kesildi:
 
"Yahu, bu Kâzım ne zaman paşa olmuştu?"
 
"Sakarya'dan sonra."
 
"Çaylak yani. İsmet Paşa beceriksiz. Karargâhı tecrübesiz. Ne talihsizlik! Bu kadro orduyu zafere
götüremez." 58
 
YÜZBAŞI FARUK'tan Nesrin'e:
 
"Sevgili Nesrin Hanım,
 
Size yüzlerce mektup yazdım ama hiçbirini beğenmedim, göndermedim. Sıradan bir mektup yazmayı
da istemedim. Bu yüzden aylar geçti.
 
Son bir hayat hamlesiyle bunu yazıyorum.
 
Nasılsınız? Erkeklerin sağlıklısı bile sorunken bir de yüzlerce erkek hastayla uğraşmak ne kadar güç
olmalı.
 
Kolay gelsin. 
530 Şu Çılgın Türkler / Türk Büyük Taarruzu
 
\
 
Ben bir tabura komutan olmak istiyordum. Bu isteğimi yerine getirsin diye Kolordu Komutanına
kendimi sevdirmeye çalıştımdı. Ölçüyü kaçırmış olmalıyım, beni çok sevdi ve yanında alıkoydu.
Kolordunun haberalma şubesi müdürü yaptı.
 
Ordu Komutanı Ali İhsan Paşa, laf aramızda, çok tuhaf bir adam çıktı. Sevilmeyi değil, kendisinden
korkulmasını istiyor. Korkutucu şeyler yapıyor. Tabii gülünç oluyor.
 
İşte böyle.
 
Vedia Hanım'a ve Vedat Bey'e selamlar.
 
Saygılarımla"
 
UZUN bir yolculuktan sonra Ankara'ya gelen Sovyet Rusya Büyükelçisi Aralov, güven mektubunu
Meclis Başkanı Gazi M. Kemal Paşa'ya sunmuş, törende Dışişleri Bakanı Yusuf Kemal Bey de
bulunmuştu.
 
Tören sonunda M. Kemal Paşa, Aralov'a, "Kalın da bir kahve içelim" dedi.
 
"Memnuniyetle."
 
Yusuf Kemal Bey de kaldı. Oturdular. M. Kemal Paşa, "Protokolü bir yana bırakarak dostça
konuşmak istiyorum.." dedi, "..Moskova Büyükelçimiz Ali Fuat Paşa, Fransa ile yaptığımız
anlaşmanın Moskova'da kuşku yarattığını bildiriyor."
 
Aralov açık kalplilikle, "Evet" dedi.
 
"Fransa ile yaptığımız anlaşmayı saklamadık, bir suretini, sizden önceki sayın Büyükelçiye verdik.59
Mösyö Franklin Bouillon'a da, batı dünyasının gizli sandığı Moskova Antlaşması'nın bir suretini
verdik.60 Bu kadar açığız. Gizli diplomasiden kesinlikle uzağız. Bugünlerde Dışişleri Bakanımızı
barış aramak için Avrupa'ya göndereceğiz.."
 
Aralov huzursuz baktı.
 
"..Çünkü bir an önce silahı bırakıp işimize sarılmak, doğuyla da, batıyla da, barış içinde yaşamak
istiyoruz. Uygarlığın nimetlerinden yararlanmak, artık mutlu olmak benim milletimin de hakkı. Siz de
askersiniz, savaşın ne olduğunu bilirsiniz."
 
"İyi bilirim."
 Büyük Taarruza Hazırlık 531
 
"..Yakında Azerbaycan Büyükelçisi İbrahim Abilov Bey'e ve size, sessiz sedasız savaşa hazırlanan
ordumuzu göstereceğim. Milletinin insanca yaşaması için ölmeye hazır iki yüz bin asker göreceksiniz.
Savaşmak istemiyoruz. Ama büyük devletler, yalnız kuvvetin dilinden anlamakta ısrar ederlerse, bu
orduyu harekete geçireceğim.."
 
Bir an durdu:
 
"..İnanın, o kıyamet gününü düşündükçe Yunanlılara acıyorum. Yazık ki efendisi İngiltere acımıyor.
Ümit ederim ki sorun, silahsız çözülür."
 
Bu kısa, açık konuşma Aralov'da büyük saygı uyandırdı.
 
MİLLİ SAVUNMA BAKANI Kâzım Özalp Paşa ilk iş olarak hastaneleri ve yaralı barınaklarını
ziyaret etti. En son Cebeci Has-tanesi'ne geldi. Başhekim Şemsettin Bey, Dr. Hasan ve Nesrin
tarafından karşılandı. Birinci koğuşa girdiler. Bakan kapının yanındaki ilk yatakta yatan Teğmen
Refik'in hatırını sordu. Teğmen, "Teşekkür ederim, iyiyim Paşam" dedi. Bakan öbür yatağa geçmek
üzereydi, başhekim sessizce battaniyeyi aralayarak, bu iyimser yaralının durumunu gösterdi: İki
bacağı da dizlerinin üzerinden kesilmişti. Kâzım Paşa'nın gözleri doldu, eğilip yaralının başını öptü,
"Benden bir isteğin var mı çocuğum.." dedi şefkatle, "..ailen nerde? Onların bir ihtiyacı var mı? Söyle
lütfen."
 
Teğmen bir şey istiyor olmaktan utanarak, "İstiklal Madalyası'nı hak ettiğimi sanıyorum.." dedi,
"..ondan başka bir şey istemem efendim." 60a
 
ŞUBAT AYINDA bütün subaylar gibi 61. Tümen'in 174. Ala-yı'nın subayları da birikmiş aylıklarını
aldılar.
 
Orduya bir uçak armağan etmeye söz vermişlerdi. Hızla para topladılar. Toplanan parayı uçak
alınması için Milli Savunma Bakanlığı emrine verdiler.
 
Alınacak uçak '174. Alay' adıyla hava kuvvetlerine katılacaktı.60b
 
PADİŞAH VAHİDETTİN genç ve güzel eşi Neriman Hanım'ın dairesinden pek çıkmıyor, çıktığı
zaman da karanlık, kuşkulu işler çe-
 
532 Şu Çılgın Türkler / Türk Büyük Taarruzu
 
viriyordu. Herkesten gizli birtakım adamları kabul edip görüşmekte, Damat Ferit artıklarıyla
ilişkisini sürdürmekteydi.600
 
Yaver Albay Naci Bey (İldeniz) bu hale katlanamayınca Anadolu'ya geçmiş, Padişah yaverinin Milli
Mücadele'ye katıldığının duyulması büyük yankı yapmıştı.
 Felah örgütü daha etkili bir olay yaratmak için iki subaya Anadolu'ya geçmeleri çağrısında bulundu:
İlki Sadrazam Tevfik Paşa'nın oğlu, Vahidettin'in damadı Binbaşı İsmail Hakkı Okday'dı. İkinci subay
ise Sadrazamlık Başyaveri Yarbay Hüseyin Hüsnü Bey'di. Duraksamadan evet dediler. Arkadaşları
Anadolu'da dövüşürken, İstanbul'da konfor içinde yaşamak kaç zamandır ikisini de utandırmaktaydı.
 
İsmail Hakkı Bey eşi Ulviye Sultan'ın Nişantaşı'ndaki konağında yaşıyordu. Kaçtığının anlaşılmaması
için kaçış tarihinden bir hafta önce bir tartışma çıkarıp odasını ayırdı.
 
Felah örgütü İsmail Hakkı Bey'e Ada-pazarlı koyun tüccarı Mustafa Ağa' diye sahte bir kimlik
hazırlamıştı. İ. Hakkı Bey 28 Ocak sabaha karşı kalktı. Mustafa Ağa kıyafetine girdi. Çantası hazırdı.
Köpeği Berbat'a veda edip kimseye sezdirmeden Ulviye Sultan sessizce sokağa çıktı.
 
Saat yedi buçukta Haydarpaşa'daydı. Hüseyin Hüsnü Bey de gelmişti. Durumu bilen millici görevliler
kolaylık gösterdiler. Tren 08.00'de kalktı. Hereke'deki İngiliz denetimine takılmadan Geyve'ye
geldiler. Geyve'den sonra tren çalışmıyordu. Kaçakları karşılayan subaylar bir araba bulup ikisi de
Ankara'ya yolcu ettiler.
 
Örgüt, kaçakların Geyve'ye ulaştıklarını öğrenince, durumu el altından gazetelere bildirdi. Ertesi gün
bütün gazetelerde Vahidettin'in damadı ve Tevfik Paşa'nın oğlu ile Sadrazamlık Başyaverinin
Anadolu'ya kaçtığı haberi birinci sayfalarda yer aldı.
 
Haberin doğru olduğu anlaşılınca sarayda ve sultan konağında kıyamet koptu.60d
 
Büyük Taarruza Hazırlık 533
 
BALIKESİR MİLLETVEKİLİ Hasan Basri Bey ve arkadaşları bir öngerge vererek Yunan
zulümlerinin protesto edilmesini istemişlerdi. Hasan Basri Bey acı örneklerle dolu bir konuşma yaptı.
Önerge, gereğinin yapılması için Dışişleri Bakanlığına havale edildi.60e
 
Bakanlık, her zaman yaptığı gibi durumu birer nota ile galip devletlere bildirerek ilgilerini dileyecek,
galip devletler de bu notaları dosyalarına kaldıracaklardı.
 
Türkler düşüncelerini ve gerçekleri batı basını yoluyla kamuoyuna ulaştıramıyordu. Tarih boyunca
ulaştıramamışlardı. Çünkü devletin bunun için kurulmuş bir örgütü, bu konuda bir tecrübesi ve
yetişmiş bir tek adamı yoktu. Anadolu Ajansı'nın yurtdışına etkisi olmuyordu.
 
Buna karşılık kamuoyu yaratmanın, tanıtmanın ve propagandanın önemini çoktan anlamış olan
Yunanistan, 1912'de Atina'da bir basın bürosu kurmuş, giderek Londra, Paris, Roma'da gibi önemli
merkezlerde, elçilikler dışında, basın temsilcilikleri açmıştı.60f
 
Türk protestosunun basın çevrelerine sızması üzerine alarmda bekleyen bu temsilcilikler, 'barbar
Türklerin Anadolu'da Pontus Rumlarına kıyım yaptığını' iddia eden bültenler yayımlayarak, Türk
protestosunu boğup etkisiz hale getireceklerdi.
 
İSMAİL HAKKI OKDAY ve Yarbay Hüseyin Hüsnü Bey, Ankara'ya doğru yol alırken, DışişleriBakanı Y. Kemal Tengirşenk ile Hikmet Bayur, Hukuk Müşaviri Münir Ertegün, Özel Kalem Müdürü
Ferit ve Kâtip Kemal Beyler de Ankara'dan ayrıldılar. Ankara-Geyve arası sekiz gün sürdü.
Dokuzuncu gün trenle İstanbul'a vardılar. Y. Kemal Bey milli hükümetin İstanbul'a gelen ilk Bakanı
olarak Haydarpaşa'da üniversite gençleri tarafından büyük gösteriyle karşılandı.
 
Bakan ve kurul üyelerinin hepsi İstanbulluydu. Ertesi gün buluşmak üzere yakınlarının evlerine
dağıldılar.
 
Y. Kemal Bey sabah, Sadrazam Tevfik Paşa'yı ziyaret etti. Ahmet İzzet Paşa da gelmişti. Y. Kemal
Bey Avrupa'daki temasları sırasında Ankara ile İstanbul arasında 'fikir birliği' olduğunu vurgulamak
istiyordu. Türkiye'deki ikilikten yararlanan Batıya karşı bu iyi bir tavır olur diye düşünmekteydi.
 
534 Şu Çılgın Türkler / Türk Büyük Taarruzu
 
Bu isteği uygun gören Tevfîk Paşa, "Zat-ı Şahane ile görüşecek misiniz?" diye sordu. İsteği
benimsendiğine göre Padişahla görüşmemek olmazdı, Y. Kemal Bey, "Eğer isterlerse, görüşürüm"
dedi.61
 
Ertesi gün Ahmet İzzet Paşa Y. Kemal Bey'i alıp saraya götürdü. Bu gelişmeye bakarak Y. Kemal
Bey, Padişah'ın kendisiyle görüşmek istediğini sandı. Tevfık Paşa sarayda bekliyordu. Başmabeynci
üçünü Vahidettin'in huzuruna çıkardı.
 
Vahidettin her zamanki koltuğunda oturuyordu. Rengi soluktu, gözleri çukura kaçmıştı. Damadının
Ankara'ya katılması onu çok sarsmış olmalıydı. Kendisini saygıyla selamlayan Y. Kemal Bey'e selam
vermeksizin, basit bir el hareketiyle karşısındaki koltuğu gösterdi. Ankara Dışişleri Bakanı,
bozulduğunu belli etmemeye çalışarak Padişah'ın karşısına oturdu. Paşalar ellerini göbeklerinin
üzerinde kavuşturarak ayakta kaldılar.
 
Vahidettin hiçbir şey söylemeden gözlerini kapadı. Uzayan sessizliği kırmak için Y. Kemal Bey,
"Hükümetim, Türkiye Büyük Millet Meclisi'ni tanımanızı diliyor" dedi. Vahidettin gözlerini açmadı,
cevap vermedi. Uzun ve katı sessizlik sürdü. Padişah, Ankara'nın Dışişleri Bakanını hiçe sayma
anlamı taşıyan bu suskunluğuyla, kendisini çağırmadığını, Ankara'nın önerisini de konuşmaya değer
bulmadığını açıklamış oluyordu.
 
Sessizlik iyice uzayınca Y. Kemal Bey, sinirden titreyerek izin isteyip kalktı. Paşalar da birlikte
çıktılar. Padişah görüşmek istemediği halde saraya götürülmesine çok içerlemişti. İki Osmanlı
paşasına terbiyesinin elverdiği ölçüde hakaret etti.62
 
TAM DA BU SIRADA İstanbul'un bir başka yerinde, çok şaşırtıcı bir olay gelişmekteydi.
 
Ankara kurulunun gizli belgelerinin Kâtip Kemal'in elindeki özel çantada olduğu anlaşılıyordu. Kâtip
kayınpederinin evinde kalıyordu. Vahidettin'in emriyle ev gözetlemeye alınmıştı. Becerikli sivil
polis, herkesin çıkıp evde kimsenin kalmadığını anlayınca içeri girmiş, kâtibin evde bıraktığı kilitli
görev çantasını açmıştı.
 İçindeki 6 gizli belgenin fotoğraflarını çekiyordu.
 
İşi bitince belgeleri özenle yeniden çantaya yerleştirdi. Kilidi kapadı. Belgeler, Y. Kemal Bey'in
özellikle Londra'daki görüşmeler sıra-
 
BUyük Taarruza Hazırlık 535
 
sında dikkate alması gereken gizli hükümet talimatı ve yine bazı çok gizli bilgilerdi.
 
Vahidettin, belgelerin fotoğraflarını güvendiği bir saray görevlisiyle o akşam İngilizlerin Yüksek
Komiseri Sir Harold Rumbold'a yolladı.
 
Bilgiler Londra'ya geçildi.
 
Lord Curzon, Londra'da Y. Kemal Bey'le görüşme masasına, Ankara hükümetinin gizli düşüncelerini
öğrenmiş olarak oturacaktı.63
 
MECLİS TOPLANTI SALONU da, iki balkonu da tıklım tıklım doluydu. İçeri giremeyenlerin M.
Kemal Paşa'nın konuşmasını duymaları için pencerelerin camları çıkarıldı. Üçüncü toplantı yılına
giriliyordu. Toplantı yeni yılını Meclis Başkanının bir konuşmayla açması âdetti.
 
Saat 13.30'da Meclis Başkanı Gazi M. Kemal Paşa, başkanlık kürsüsüne çıktı. Uzun yıllar
anımsanacak olan konuşmasını yaptı. İç ve dış önemli sorunlara değindiği söylevinin ekonomi
bölümüne geçince, sordu:
 
"Türkiye'nin sahibi ve efendisi kimdir?"
 
Sesler yükseldi:
 
"Köylüler!"
 
"..Evet, Türkiye'nin hakiki sahibi ve efendisi, hakiki üretici olan köylüdür.."
 
Alkışlar patladı.
 
"..O halde herkesten daha çok refah, saadet ve servete müstahak ve layık olan köylüdür. Bundan
dolayı TBMM hükümetinin ekonomik siyaseti, bu temel amacı elde etmeye yöneliktir. Yedi yüzyıldan
beri cihanın çeşitli yanlarına yollayarak kanlarını akıttığımız, kemiklerini yabancı topraklarda
bıraktığımız ve yedi yüzyıldan beri emeklerini ellerinden alıp israf ettiğimiz, buna karşılık daima
aşağıladığımız ve küçümsediğimiz, bunca fedakârlık ve ihsanlarına karşı, nankörlük, küstahlık,
cabbarlıkla uşak katına indirmek istediğimiz bu asıl sahibimizin huzurunda, bugün, tam bir saygıyla
ve utanarak gerçek duruşumuzu alalım.."
 
Alkışlar uzun süre devam etti.
 536 Şu Çılgın Türkler / Türk Büyük Taarruzu
 
Söylevin bitiminden sonra yapılan seçim sonunda Rauf Bey Meclis İkinci Başkanlığına seçildi. Bu
sonuçla Başkanlık Divanında bir çeşit koalisyon oluşmuştu.63a M. Kemal Paşa'nın bu sonuçtan
memnun kaldığı söylenemezdi. Ama bunu belli etmedi.
 
Siyasi dağınıklığa yol açmamak için birçok şeyi sabırla karşılıyordu. Bugünkü söylevinde, eğitim
alanında temel amacın 'genel cahilliğe son vermek' olduğunu belirtmişti. Yeni Milli Eğitim Bakanı, bu
açıklamaya dayanarak, 'Mektepler Teşkilatı' adıyla bir yasa tasarısı hazırlayacaktı. Bu tasarıya göre
liselerin adı 'yeni medresei resim dersinin adını 'çizgi dersi! müzik dersinin adı 'ilahi dersi' oluyordu.
Gazi buna da açıkça ses çıkarmadı.63b
 
Zafere kadar sabredecekti.
 
YÜZBAŞI FARUK Nesrin'den zarfa konmuş bir kartpostal aldı:
 
"Faruk Bey,
 
Sizi karargâhta tuttuğu için komutana minnetlerimi söyleyiniz. Bir daha savaşmanızı istemiyorum. Sizi
savaşırken düşünmeye dayanamam. Çünkü sizi seviyorum"
 
Çarpıldı.
 
Bu kız, yürekli kağnıcılar ve gözü kara çeteciler hamurundandı.
 
Mektup yazmaya oturdu. Sayfalar dolusu, upuzun, karmakarışık, sırasız, düzensiz, günlerce yazdı.
Mektup "Ben de sizi seviyorum" diye başlıyor, "Sizi çok seviyorum" diye sona eriyordu.
 
Artık her gün mektup yazacak, biriktirip biriktirip birbirlerine yollayacaklardı.
 
İNGİLİZ DIŞİŞLERİ BAKANLIĞI Türk-Fransız Anlaşmasının feshedilmesi için çok çalışmıştı.
Fransızlar alttan almış, bundan sonra birlikte hareket edeceklerine söz vermiş ama anlaşmayı da
korumuşlardı.
 
Y. Kemal Bey Paris'te, Türk-Fransız dostluğunun güçlendiğini görerek memnun oldu. Fakat A. İzzet
Paşa'nın da Paris'e geldiğini duyunca midesi bulandı.63c
 
İstanbul yönetimi, Ankara ile birlik olmadığını, ikiliğin sürdüğünü belirtmenin gerekliliğine karar
vermiş, A. İzzet Paşayı Avrupa'ya yollamıştı.
 
Büyük Taarruza Hazırlık 537
 
Ankara kurulunun ardından A. İzzet Paşa da Paris'ten Londra'ya hareket edecek, Lord Curzon ikisiyle
ayrı ayrı konuşacak, bu ikilikten tatlı tatlı, ustaca yararlanacaktı.64
 VAHİDETTİN'İN DAMADI Binbaşı İsmail Hakkı Bey Batı Cephesi karargâhına atandı. Padişah
damatlığını tepip Anadolu'ya gelmiş olması karargâh subaylarının hoşuna gitmişti. Sevgi ve saygıyla
karşılandı.
 
Ama yüzü pudralıydı, hareketleri fazla alafrangaydı, üslubu yapmacıktı. Hepsi halk çocuğu olan
subaylar İsmail Hakkı Bey'i yadırgadılar. Osmanlıca bilen bir yabancı subay gibiydi.
 
Giderek arkadaşsız kaldı.
 
16. Tümen'in Kurmay Başkanlığına atanınca çok sevinecek ve koşarak gidecekti.
 
M. KEMAL PAŞA orduyu denetlemek ve son durumu görmek için 6 Mart gecesi Ankara'dan trenle
ayrıldı. Beylik Köprü yeni yapılmıştı, daha derme çatma haldeydi. Tren bu geçici köprüden
kaplumbağa hızıyla geçti. Sabah Biçer'e geldiler. Demiryolu Biçer'e kadar onarılmıştı.
 
Çoğu kadın olan işçiler, bozkır ayazında, demiryolunu Biçer'den ileriye götürmek için işbaşı
etmişlerdi. Gazi, mühendise, ustalara ve işçilere teker teker ellerini sıkarak teşekkür etti.
 
Otomobili istasyona indirilmişti. Sivrihisar'a hareket etti.
 
LORD CURZON Y. Kemal Bey'le iki kez görüştü. Ankara Mi-sak-ı Milli kabul edilirse barış
yapmaya hazırdı. Ama İngiltere Misak-ı Milli'yi, yani Türkiye'nin tam bağımsızlığını kabul
etmiyordu.
 
Lord Curzon, Türklerin bir taarruza kalkışıp Yunanlıları yenmesinden çekinmekteydi. Ama A. İzzet
Paşa'dan edindiği bilgi ve Ankara hükümetinin Y. Kemal'e verdiği gizli talimatın zayıf ifadesi,
Ankara'nın mücadeleyi sonuna kadar götüremeyeceğini göstermekteydi.
 
Rahatladı.
 
Bu rahatlık içinde Ankara ve İstanbul ile oyun oynarken bir olay patlak verdi.64a Yerel liderlerin
ağır baskısı altında bunalan Hindistan Genel Valisi Lord Reading Hindistan İşleri Bakanı Montagu'ya
bir
 
538 Şu Çılgın Türkler / Türk Büyük Taarruzu
 
telgraf göndererek, 'Hindistan'daki Müslümanların yatışmaları için İstanbul'un boşaltılmasını, İzmir
ve Edirne'nin Türklere verilmesini zorunlu gördüğünü' bildirdi.
 
Başbakanın katı siyasetinden şikâyetçi olan Mr. Montagu, bu gizli telgrafı basına sızdırdı. Ortalık
karıştı. Lloyd George ve Lord Curzon Montagu'ya ateş püskürdüler. İngiliz kamuoyu bazı şeyleri yeni
yeni öğreniyordu. Koalisyon çatırdamaya başladı.
 
Başbakan Lloyd George, Türkiye'yi destekleyen Montagu'yu azletti.65
 Bu işlem, İngiliz resmi siyasetinde Türk düşmanlığı tavrının süreceği anlamına geliyordu. Lloyd
George 'ebediyen Yunan taraftarıydı' ve ebediyen Türk düşmanı kalacaktı.
 
14 MART günlü İkdam gazetesinde Y. Kadri'nin önemli bir yazısı yer aldı. Ankara'da Kızılay
Merkezi'ndeki dertleşme ve tartışmaların ürünü olan bir yazıydı:
 
"...Bu kanlı cenkler, bu korkunç mücadele yalnız Türklerle Yunanlıların savaşı değil, geçmişle
geleceğin çarpışmasıdır.
 
Eğer genç Anadolu ordusunun kurtaracağı vatan üzerinde yeni hayatın ve yeni fikrin ışığı
parlamayacaksa, eğer orada gene geçmişin o gerici, yeniliğe düşman, boğucu ve öldürücü karanlığı
hüküm süre-cekse, kurtuluş kelimesinin ifade ettiği mana, pek eksik kalmaz mı?
 
Zaman yürüyor, daima öne doğru, ileriye doğru yürüyor. Bunun aksine gitmek imkânsızdır!'65a
 
M. KEMAL PAŞA birlikleri denetliyor, komutanlarla görüşüyor, bir bahar taarruzunun mümkün olup
olmadığını anlamaya çalışıyordu.
 
Akşehir'e gelirken Çay istasyonunda 1. Ordu Komutanı Ali İhsan Paşa'yla görüştü. "On gündür
cephedeyim.." dedi, "..sürekli eleştirdiğiniz gibi, askerin çoğu gerçekten üniformasız.."
 
Ali İhsan Paşa görüşünün onaylandığını sanarak gülümsedi.
 
"..Ne yapalım? Yoksuluz, üniformamız, mataramız, palaskamız yok diye mücadeleden vaz mı
geçelim? Düşmana teslim mi olalım?"
 
Ali İhsan Paşa irkildi:
 
"Oo, hayır."
 
Büyük Taarruza Hazırlık 539
 
"öyleyse şartlarımızı hiç dikkate almadan neden her şeyden şikâyet ediyorsunuz? Pırıl pırıl bir
ordunun başına geçeceğinizi mi hayal ediyordunuz? Bu ordu, milletinin kaderini paylaşan gazi bir
ordudur. Tek dayanağımız ve son talihimizdir. Bu ordunun yarısını, namusunuza emanet ettik. Bunu
unutmayın!"
 
Ayağa kalktı, elini uzattı:
 
"İyi günler dilerim."
 
Bu çok ciddi bir uyarıydı. Ali İhsan Paşa mevkiinin tehlikeye girdiğini anlamıştı. Ankara'daki
arkadaşlarına durumu bildirmeliydi.
 
KIŞ dağlarda çok acımasızdı. 
Demirci Akıncıları çok güçlük çekmişlerdi. Zaman zaman aç, uykusuz kalmış, donma tehlikesi
atlatmış, hastalanmış, yaralanmış, şehit de vermişlerdi. Ama Yunanlıları, Ermeni, Rum ve Çerkez
çeteleri, 'gâvur Müslümanları', her fırsat düştükçe tepelemişler, işgal idaresini çılgına çevirmişlerdi.
 
İşgal Komutanlığına bağlı büyük bir kuvvet Demirci Akıncılarının peşine düştü. Akıncılar Ulus
Dağı'nın karlı ormanlarına daldılar.
 
Bu güzel dağın yollarını iyi bildikleri için iki kez kuşatmayı yarıp çıkmayı başardılar. Dağılan
müfrezeler ikinci kuşatmadan kurtulunca, 17 Mart Cuma günü buluştular. Bütün akıncıların yüzü taş
gibiydi. Kuşatmayı yararken bazı akıncılar gibi Müfreze Komutanlarından Halil Efe'nin eşi Gördesli
Makbule de şehit olmuştu.
 
Halil Efe'yi delice seven Makbule, kocasından ve akıncılardan hiç ayrılmamış, sürekli birlikte
gelmişti. Halil Efe de eşini öyle severdi. Sevgileri ve yiğitlikleri efsane gibi yayılmıştı dört yana.
 
Makbule'yi Ulus Dağı'ndaki Kocayayla'da, kimsenin bulamayacağı bir köşede toprağa verdiler.65b
 
Akıncı ahlakınca şehit olanlara ağlamak ayıptı. Makbule'nin toprağa verildiği gün, akıncılar Halil
Efe'yi de, İbrahim Ethem Bey'i de, birbirlerini de ayıplamadılar.
 
Hepsi kana kana ağladı.
 
İNGİLİZ, FRANSIZ VE İTALYAN Dışişleri Bakanları Türklere ve Yunanlılara üç ay süreli
mütareke önerisinde bulunmuşlar, ara vermeden barış şartlarını da görüşmeye başlamışlardı. M.
Poincare Cur-
 
540 Şu Çılgın Türkler / Türk Büyük Taarruzu
 
zon'un hazırladığı ve İngiliz hükümetinin benimsediği barış planını beğenmemişti. Curzon'u adım
adım geriletiyordu.
 
Görüşmelerin az da olsa Türkler lehine geliştiği bu sırada Sadrazam Tevfik Paşa İngiliz Yüksek
Komiseri Sir Harold Rumbold ile çok gizli olarak konuşmak istedi.
 
Yüksek Komiser'in ikametgâhında buluşmaya karar verdiler. En güvenli yer orasıydı. Sebebi ve
konusu açıklanmayan bu ziyaret Rumbold gibi soğukkanlı ve tecrübeli bir diplomatı bile
heyecanlandırmıştı. Çok önemli bir şey olmalıydı.
 
Tevfik Paşa konyağından büyükçe bir yudum aldı, güzel bir İn-gilizceyle, "Padişah Hazretleri dün
gece beni saraya çağırdılar.." dedi, "..bir proje geliştirmişler. Lord Curzon Hazretlerine bu projeyi
ulaştırmanızı rica ediyorlar."
 
"Emrederler."
 "Efendimiz, bizimle hemen bir anlaşma yapmanız şartıyla, İstanbul ve Çanakkale Boğazlarının
muhafazasını ebediyen İngiltere'ye vermeyi taahhüt ediyor. Muhafaza için gerekli toprakların idaresi
de İngiltere'ye bırakılacak. İngiltere bu amaçla kendi askerini kullanabileceği gibi Türk jandarmasını
da emrine alabilir. Efendimiz, böylece bütün İslam âleminde, İngiltere'nin Halifeliğin koruyucusu,
hatta ortağı olduğunun anlaşılacağını ümit ediyor. Bu yolla, Hindistan'da ve sair yerlerdeki
Müslümanların İngiltere aleyhtarlığının tamamen yıkılacağını düşünüyor.."
 
Hırıltılı bir nefes aldı:
 
"..Padişah Hazretlerinin projesi bu."
 
Sir H. Rumbold inanamadı. Lord Curzon'un barış planını biliyordu. O plan bile bu kadar Türkiye'nin
aleyhinde değildi. Müslümanların Halifesi İngiliz himayesini kazanabilmek için istiklal hevesi
içindeki bütün Müslümanları satıyor, Halifelik etkisini İngilizlerin çıkarı için kullanacağına söz
veriyor, Boğazları gözden çıkarıyor, 80 yaşındaki Sadrazam da bu pazarlığa aracılık ediyordu.
 
Sir H. Rumbold, "Sizin görüşünüzü öğrenebilir miyim?" diye sordu.
 
Tevfik Paşa, "Ben de bu öneriye katılıyorum." dedi, "..yalnız, bu proje hükümetimden bile gizlidir.
Bu gizliliğe, anlaşma imzalanıncaya kadar, majestelerinin hükümetinin de uyacağına güveniyoruz."
 
"Bize güvenebilirsiniz." 66
 
Büyük Taarruza Hazırlık 541
 
FRANSIZ BAŞBAKANI ve Dışişleri Bakanı Mösyö Poincare, Lord Curzon ve İtalyan Dışişleri
Bakam Sinyor Schanzer, üç gün içinde Türkiye ve Yunanistan'a barış şartlarını da bildirdiler. Barış
şartlarının kabul edilmesi halinde, Yunan ordusu Anadolu'yu boşaltmaya başlayacaktı.
 
Barış önerisine göre Edirne, Kırklareli ve Gelibolu Yunanistan'a veriliyordu,
 
Azınlıklar güven altına alınacaktı,
 
Doğuda bir Ermeni yurdunun kurulması konusu Milletler Ce-miyeti'ne havale edilecekti,
 
Boğazların Anadolu kıyıları silahsızlandırılacaktı,
 
Türk ordusu ve jandarması, 85.000 kişiyle sınırlı olacak, gönüllü ve ücretli askerlerden oluşacaktı.67
 
Yunanlıların Anadolu'yu boşaltması, bu şartların kabul edilmesine bağlanmıştı. Görüşmeler sürdüğü
sürece Yunan ordusu Anadolu'da kalacaktı. Mütarekenin ucu açıktı. Üç ayda bir uzatılarak yıllarca
sürdürülebilirdi. Her iki ordu galiplerin subaylarınca denetlenecek, bu yolla Türk ordusu hakkında
her türlü bilgiyi de elde etmiş olacaklardı.
 
DIŞİŞLERİ BAKANLIĞI barış şartlarını Akşehir'e bildirdi. 
Şartları inceleyen Gazi ve İsmet Paşa çok öfkelendiler. İsmet Paşa, "Bu şartlan kabul etmek mümkün
değil.." dedi, "..ama reddedersek dünyaya savaş arayan bir millet olarak görüneceğiz."
 
"Reddetmezsek bu kez de barış ümidiyle gevşeyeceğiz. Tavizciler mümkün olanla yetinerek barış
yapalım diye tutturacaklar."
 
"İki olasılık da kötü. Ne yapacağız?"
 
"Bir çıkış yolu bulacağız." 68
 
BUGÜN İSTANBUL'da Darülfünun (Üniversite) konferans salonunda iki konferans vardı. İlk olarak
Akil Muhtar Bey Einstein'ın izafiyet (görecelik) teorisi hakkında konuştu.
 
İkinci konferansa geçmeden önce kısa bir ara verildi.
 
Üniversite yöneticileri, hocalar, Süleyman Nazif Bey en öndeki protokol koltuklarında oturuyorlardı.
Salon muhabirler, fesli, sarık-
 
542 Şu Çılgın Türkler / Türk Büyük Taarruzu
 
lı öğrenciler, sivil ve üniformalı tıbbiyeliler, öğrenci olmayan meraklı dinleyicilerle ağzına kadar
doluydu.
 
Bir süre önce Ertuğrul Gazi için 'Tatar yavrusu' diyen İran edebiyatı hocası Hüseyin Daniş Bey, yakın
zamanda da "Fuzuli Türk değildir" diye bir yazı yazmış, Süleyman Nazif Bey de "Hayır, Türktür!"
diye cevap vermişti. Filozof bugünkü konferansında doğruyu açıklayacaktı.
 
Mütareke başlangıcından beri Türke o kadar haksızlık edilmişti ki öğrenciler filozofun kimi
destekleyeceğine çok önem veriyorlardı. Rıza Tevfik Bey, koltuğunun altında, her zamanki gibi birkaç
kalın kitapla kürsüye çıktı.
 
Öğrenciler gerildi.
 
Filozof omuzlarına inen uzun saçlarını dalgalandırarak salonu gözden geçirdi, bir adım öne geldi,
"Beyler.." dedi, "..sizleri merakta bırakmamak için kanaatimi hemen söyleyeceğim, sonra da iddiamı
kanıtlayacağım. Fuzuli Türk değil, Acemdir."
 
Süleyman Nazif Bey ayağa kalktı:
 
"Yanılıyorsunuz, Fuzuli özbeöz Türktür, Azeri Türküdür."
 
Rıza Tevfik Bey direndi:
 
"Hayır efendim, siz yanılıyorsunuz, Türk değildir." 
Gerginlik bir anda yoğunlaştı. Birçok öğrenci sinir içinde ayağa kalkmıştı:
 
"Türktür!"
 
1
 
Rıza Tevfik
 
Süleyman Nazif
 
Büyük Taarruza Hazırlık 543
 
Sinirlilik filozofa da geçti:
 
"Beyler, Fuzuli Türk olsa ne çıkar? Siz Türkler aranıza bir tek Fu-zuli'yi almakla ne kazanırsınız?"
 
Bir öğrenci haykırdı:
 
"Sen Türk değil misin?"
 
"Değilim. Türklükten çoktan istifa ettim. Türkün kılıcından başka övünecek nesi vardı? O da bitti.
Hâlâ İstanbul'da oturabiliyorsa-nız, bunu büyük devletlerin size değil, İslam âlemine duyduğu saygıya
borçlusunuz."
 
Salon bir anda karıştı, bütün öğrenciler ayağa fırladı:
 
"Sus namussuz!"
 
"Milliyetsiz herif!"
 
"İn aşağı oradan!"
 
Tepkinin şiddeti Rıza Tevfik Bey'i sersemletti:
 
"Bu ne biçim konuşma? Ben sizin hocanızım."
 
"Artık değilsin! Sus!"
 
Filozof son bir kez kabadayıca dikildi:
 
"Bana bakın, İngilizler burada oldukça, kimse beni susturamaz, istediğimi söylerim. Bana bir halt
edemezsiniz."
 
Bir öğrenci kürsüye doğru fesini fırlattı: 
"Defol soytarı!"
 
Yüzlerce öğrenci onu izleyerek feslerini Rıza Tevfık'e savurmaya başladı:
 
"Defoooolü"
 
Rıza Tevfik dolu gibi yağan, başına, yüzüne, sırtına çarpan feslerden kendini korumaya çalışarak
zorlukla kürsüden indi, sarıklı öğrenciler ile Hürriyet ve İtilaf Partili oldukları sakal ve
kıyafetlerinden anlaşılan bazı Arapsı adamların koruması altında salondan çıkıp gitti, öğrenciler ve
bazı dinleyiciler arkasından bağırıyorlardı:
 
"Hain!"
 
"Satılmış!"
 
"Uşak!"
 
Edebiyat Fakültesi öğrencileri konferans salonundan ayrıldılar, fakülte binasındaki büyük bir sınıfta
kendi aralarında toplantılar.
 
Bir öğrenci lideri, Hüseyin Daniş, Rıza Tevfik, Ali Kemal ve Bar-samyan adlı üniversite hocalarını,
yazı ve konuşmalarından örnekler
 
544 Şu Çılgın Türkler / Türk Büyük Taarruzu
 
vererek suçladı ve "Bu hocaların beşincisi de yazık ki şair Cenap Sahabettin Bey'dir.." dedi, "..Yunan
ordusunun Bursa'ya girdiği gün, hepimiz kan ağlıyorduk. Cenap Sahabettin Bey derste dedi ki:
'Üzülmeyin efendiler, tersine memnun olun. Çünkü Yunanlılar bizim lehimize çalışıyor. Memleketi
milliyetçi denilen haydutlardan, serserilerden temizliyorlar!"
 
Tepki bir yanardağ gibi patladı:
 
"Lanet olsuuuuun!"
 
"Bu imparatorluk ve sömürge aydınları üç yıldan beri kurtuluş ümidimizi kırmaya, tarihimizi ve
milletimizi aşağılamaya, istiklal fikrini öldürmeye çalışıyorlar. Artık yeter!"
 
"Yeteeeeeer!"
 
Edebiyat Fakültesi öğrencileri bu heyecanlı toplantının sonunda, 'istiklal ve milliyet duygularına
yabancı ve saldırgan' beş hoca üniversiteden ayrılıncaya kadar dersleri boykot etmeye karar verdiler.
Kısa zamanda Hukuk, Fen, Tıp, Eczacılık, Diş Fakülteleri ile Mülkiye ve öteki bütün yüksekokulların
katılacakları büyük 'Darülfünun grevi' başladı.
 İstanbul Mütarekenin başından beri bu genişlikte ve bu düzeyde milli bir hareketi yaşamamıştı. Konu
gazetelerin birinci sayfalarını kaplayacak, Hüseyin Daniş ve Rıza Tevfık Beyler tepkinin ciddiyetini
anlayarak görevlerinden istifa edeceklerdi. Başta Ali Kemal Bey, öteki üç hoca direniyordu.
 
Rektörlük üniversiteyi geçici olarak kapattı.69
 
GAZI, mütareke ve barış şartlarını görüşmek üzere Bakanlar Kurulunu Sivrihisar'a çağırdı, ödün
vermeyen ama savaşçı da görünmeyen incelikli bir cevap hazırlamıştı. Bakanlar Kurulu cevabı uygun
buldu. Cevap Meclis'te görüşülüp onaylandıktan sonra Londra, Paris ve Roma'ya tellenecekti.
 
Bakanlar kuruluyla birlikte, Başkomutan'ın davet ettiği Sovyet Rusya Büyükelçisi Aralov,
Ataşemiliter Zvonaryev ve Azerbaycan Büyükelçisi İbrahim Abilov da Sivrihisar'a gelmişlerdi.
 
Ertesi gün Bakanlar Kurulu Ankara'ya dönerken, Gazi ve misafirleri de Sivrihisar'dan Akşehir'e
hareket ettiler. Yolda cepheye mü-
 
Büyük Taarruza Hazırlık 545
 
Aralov, Gazi Mustafa Kemal Paşa, Abilov
 
himmat ve yiyecek taşıyan uzun deve katarlarına rastladılar. Yunanlıların çekilirken yaktıkları köyleri
gördüler.
 
Yol üzerindeki karargâh ve tümenlere uğradılar. Ordu Sakarya ordusundan çok farklıydı. Kıyafetler
birörnek değildi ama çıplak ayaklı asker kalmamıştı. Bazı askerlerin palaskası, kütüklüğü, matarası,
hatta ekmek torbası bile vardı. Başkomutan birliklere taarruz manevrası yaptırdı. Askerlerin çok iyi
eğitildiği, ordunun kıvrak, hızlı ve çok istekli olduğu görülüyordu.
 
Birliklerde bandoların ve Türk musikisi topluluklarının konserlerini dinlediler, oyunlar, yarışmalar,
temsiller seyrettiler. İki yobazın cahilliği ve aç gözlülüğüyle ilgili temsile erler çok gülmüşlerdi.
 
1 Nisan günü, Süvari Kolordusu'nun geçit töreninde ve bazı gösterilerinde bulundular. Dokuz bin
atlının geçişi çok heybetli oldu.
 
Trenle Konya'ya geldiler. İstasyon Paşa'yı karşılamaya gelen Konyalılarla doluydu. Yüzlerce meşale
parıldıyordu. Sakarya kahramanı Gazi M. Kemal Paşa'yı büyük coşkuyla karşıladılar.
 
546 Şu Çılgın Türkler / Türk Büyük Taarruzu
 
İnceleme ve gezi programları içinde bir medrese de vardı. Kanlı canlı, genç mollalar ile hocalar
avluda dizilmiş, bekliyorlardı. En yaşlı hoca, Paşa'dan medrese sayısının artırılmasını ve medrese
öğrencilerinin askere alınmamasını rica edince, M. Kemal Paşa sinirlendi:
 
"Sizin için medrese, Yunanlıları mağlup etmekten, halkı zulümden kurtarmaktan daha mı değerli?
Millet kan içinde yüzerken, halkın en iyi çocukları cephelerde dövüşür, yurt için canlarını fedaederken, siz burada genç, sapasağlam delikanlıları besiye çekmişsiniz. Bu asalakların askere
alınmaları için yarın emir vereceğim."
 
Hocalar sindiler. Ama akıllarından hiç de iyi şeyler geçmediği belli oluyordu. Belki de, 'senin de
yıldızını söndürürüz, yine bizim günümüz gelir' diye düşünüyorlardı.
 
İki gün boyunca okullar, atölyeler, tamirhaneler, kurslar, hastaneler gezildi. Konya büyük bir eğitim
ve üretim merkezi olmuştu.
 
Nalbantlık Okulunda ilk nalbantların mezuniyet töreni vardı. Son olarak ona katıldılar. Mezun olan
öğrenci gösteri olarak önce bir at nallıyor, sonra diplomasını alıyordu. Aralov ve Abilov de genç
nalbantlara diplomalarını verdiler. Aralov ilk nalbanda şöyle dedi:
 
"Senin nalladığın at, soylu Türk ordusuyla birlikte İstanbul'a ilk giren at olsun!"
 
Bu dilek herkesin çok hoşuna gitti ve şiddetli alkışlarla karşılandı. Aralov, Zvonaryev ve Abilov 6
Nisanda Ankara'ya döndüler.69a Yeni Türk ordusunu öven demeçleri gazetelerde yer aldı. Ama
Yunan kurmayları, Türk cephesinde ciddi bir canlılık fark etmedikleri için bu açıklamaları dostluk
belirtisi olarak değerlendirdiler, önemsemediler.
 
İSMET PAŞA rahatsızdı. Erkenden yatmak için bir çorba içip sofradan kalktı. M. Kemal Paşa,
Halide Hanım ve Asım Bey yemeğe devam ettiler. Halide Hanım, İsmet Paşa'nın oğlundan heyecanla
bahsetmesini anlattı, "Doğrusu o kadar özlediği oğluyla karşılaşmasını çok görmek isterdim" dedi.
 
M. Kemal Paşa'nın birden buruklaşması Halide Hanım'ı telaşlandırdı:
 
"Bir hata yaptım. Nedir? Lütfen söyleyin."
 
Büyük Taarruza Hazırlık 547
 
"Ailesi bildirmeye cesaret edemedi. Ben de söyleyemedim. Oğlu yazık ki bir yıl önce..."
 
"Ah!"
 
M. Kemal Paşa gözlerinin dolduğu görülmesin diye başını çevirdi.6913
 
BUGÜN Sir Harold Rumbold Vahidettin ile gizli bir görüşme yaptı, hükümetinin, müttefiklerinden
ayrı bir anlaşma yapmak istemediğini, bu sebeple Tevfık Paşa ile bildirdiği tasarının kabul
edilmesinin mümkün görülmediğini çok nazik bir dille açıkladı.
 
Görüşmede hiç Türk yoktu, çevirmenliği A. Ryan yapıyordu.
 
Sir H. Rumbold akşam, bugünkü görüşmeyi Londra'ya şöyle bildirecekti:
 
"Sultan arzuhal veren bir doğuluya benziyordu. Bizimle anlaşabilmek için sürekli dil döktü. 'İstanbulhükümetinin, Ankara'nın kabul etmeyeceği barış şartlarını kabul etmeye razı olduğunu' söyledi,
özellikle 'İngiltere ile herhangi bir özel uyuşmaya hazır olduklarını' belirti. Yunanlıların
boşaltacakları toprakların İstanbul hükümetine verilmesini istiyor. Hayatının tehlikede olduğunu ileri
sürdü." 69c
 
BAŞBAKAN GUNARİS Mart ayında bir kez daha talihini denemek için Londra'ya gelmiş ama
olumlu bir sonuç alamamıştı.
 
Ordunun giderlerini karşılamak çok zorlaşmıştı. İngiltere ise 'barış görüşmelerine kadar Anadolu'da
kalın' diye diretiyordu.69d Maliye Bakanı akıllı Protopapadakis bir çıkış yolu buldu:
 
Halk elindeki kâğıt parayı ikiye bölecek, yansını alıkoyacak, öteki yarısını hükümete verecekti.
Elindeki yarım banknot tam banknotun yarı değerinde olacak, hükümete verilen parça bono sayılacak,
vadesi gelince karşılığı ödenecekti.
 
Bu yolla sağlanacak bir buçuk milyar drahmi ve Anadolu'dan alınacak vergiler ile ordu yeterli süre
Anadolu'da kalabilirdi.69e
 
İSTANBUL'daki gizli örgütler de Anadolu ordusunu ayakta tutmak için çırpınıyorlardı. Ordunun yana
yakıla mühimmat beklediğini bildikleri için kış boyunca bütün imkân ve fırsatları zorlamış ama
 
548 Şu Çılgın Türkler / Türk Büyük Taarruzu
 
sonuç alamamışlardı. İngilizler özellikle Haliç'teki depoları çok sıkı denetliyorlardı. Örgütler küçük
kaçakçılıklarla avunmaktaydılar.
 
Türk-Fransız ilişkilerindeki sıcaklaşma ümide yol açtı. Fransız denetimi altındaki Zeytinburnu
Fabrikası depolarında yeteri kadar fişek ve mermi vardı. Bunlar Anadolu'ya geçirilebilse ordu bir
değil, iki meydan savaşı verebilirdi.
 
İngilizlerden gizli görüşmeler aylar sürdü. İşi Felah örgütünden Yarbay Eyüp Durukan yürütmekteydi.
Mösyö Savoie da işin içindeydi. Sonunda Paris izin verdi, anlaşma sağlandı. Görünüşü kurtarmak
için fabrikadaki fişek ve mermiler hurda diye satın alınacak, gemiye yükleneceği gün depodaki
Fransız askerler talim bahanesiyle uzaklaştırılacak, fabrikada Müdür Nuri Bey, Türk görevliler ve
yalnız birkaç Fransız subayı kalacaktı. Kaçakçılar eğer İngilizler tarafından yakalanırlarsa, Fransız
yönetici ve komutanlarının bu işle ilgileri olduğu kesin olarak saklanacaktı.
 
Bu büyük nakliye işini Hüsnü Himmetoğlu üstlendi. Mösyö Pan-dikyan ve Mösyö Kalçi ile ilişki
kurarak ulaşım, yükleme ve gümrükten çıkışı güven altına aldı. Movano adlı gemi bir gün önceden
Zeytinburnu önüne gelerek demirledi.
 
İlk yükleme 11 Nisan 1922 Salı günü yapılacaktı.
 
Hüsnü Bey gerekli hazırlıkları yaptı. Cephane sandıkları depodan kamyonlara, kamyonlardan
mavnalara, mavnalardan vapura yüklenecek, iki sandal gözcü olarak denizde bekleyecekti. Karakısmında da İngiliz baskınına karşı nöbetçiler bulunacaktı.
 
Akşama kadar 917 sandık piyade fişeği, 11.516 top mermisi yüklendi. Movano, Fransız temlikinin
yardımıyla denetimden geçti, altın değerindeki yükünü, fırtına yüzünden İnebolu'ya gidemedi, 12
Nisan günü Ereğli'ye indirdi. Altı sefer daha yapılacak, Anadolu'ya 333.247 atım topçu mühimmatı
geçirilecekti.
 
Çeşitli gizli örgütlerin yardımı ve desteği, Fransızların görmezden gelmesi, Hüsnü Himmetoğlu'nun
kaçakçılık örgütünün isimsiz kahramanlarının çabası ile mermi sorunu çözülmüştü.69f
 
LORD CURZON, yüzünde ekşi bir gülümsemeyle, "Ankara mütareke ve barış şartlarını kabul ettiğini
bildirdi" dedi. Yalnız Chamberlain yanıldı ve erken sevindi:
 
Büyük Taarruza Hazırlık 549
 
"Güzel haber."
 
Başbakan ve iç kabinenin öteki bakanları Curzon'un açıklamasının arkasını beklediler. Ankara'nın
şartlan bu kadar kolay kabul etmeyeceğini biliyorlardı. Nitekim mütareke ve barış şartlarını kabul
ettiğini bildiren Ankara da bir şart ileri sürmüştü: Yunan ordusunun, mütarekeyle birlikte, barış
görüşmelerini beklemeden, Anadolu'yu boşaltması.69s
 
L.W. Ewans, "Çok ustaca bir geri vuruş bu" dedi.
 
Churchill gözlüklerinin üzerinden bakarak söylendi:
 
"Bu şartı kabul ettiğimiz takdirde, Türkler barış masasına bütün sorunlarını çözmüş olarak otururlar."
 
Lord Curzon cümleyi tamamladı:
 
"Elimizde hiçbir koz kalmamış olduğu için de masadan istediklerini alarak kalkarlar. Böylece
Mondros'tan bu yana sürdürdüğümüz bütün çabalar havaya gider."
 
Lloyd George elinin içi ile sumene vurdu. Sinirlenmişti:
 
"Bu konuyu uzatmaya gerek yok. Türk karşı önerisini reddedeceğiz, mütareke ve barış şartlarında
ısrar edeceğiz. Ankara yine kabul etmezse bir daha barış konusunu asla ele almayacağız ve bu
hareketsizliği Ankara çökene kadar sürdüreceğiz."
 
Ordusunu uzun zaman ayakta tutacak gücü olmayan Ankara, süre uzarsa ordusunu küçültmek, belki de
dağıtmak zorunda kalır, sonunda gücü tükenip soluğu kesilir ve İngiliz şartlarına boyun eğerdi.
 
Başbakan Lloyd George'un hesabı buydu.70
 
ANKARA'! ı mali durumu Lloyd George'un tahmininden daha kötüydü. Ordunun haftalık beslenmesiiçin 184.000 liraya gerek vardı. Bu giderek artacaktı. Maliye Bakanı Hasan Saka devleti işletmek ve
orduyu doyurmak için mali kaynakları zorlayıp duruyordu.
 
Son olarak 9 yeni vergi yasasını Meclis'ten geçirebilmişti. Sinekten yağ çıkarmaya çalışıyordu.
Önerdiği son yasayı Meclis reddedince, sinirleri boşaldı ve istifa etti.
 
H. Fehmi Ataç
 
550 Şu Çılgın Türkler / Türk Büyük Taarruzu
 
Yerine Gümüşhane Milletvekili ve Meclis Başkan Vekili Hasan Fehmi Ataç seçildi.
 
GAZİ, İsmet Paşa, Albay Asım Bey ve cephe kurmayları durumu gözden geçiriyorlardı.
 
Fransa ve İtalya ile çeşitli silah ve araç anlaşmaları yapılmıştı ama kamyonlar, makineli tüfekler ve
uçakların gelmesine daha zaman vardı. Ereğli ve İnebolu'ya yığılan mühimmatın cephe depolarına
ulaşması da hayli vakit alacaktı.
 
Bahar taarruzundan da vazgeçildi.
 
Batı Cephesinin mevcudu 180.000 kişiyi geçmişti. Ağır topların bir kısmı gelmişti. Her iki ordu
Adana-Konya-Akşehir demiryoluyla ikmal edilmeye başlanmıştı. Taarruzun ilke olarak yazın
yapılması ve ordunun yeni gücüne göre, Sad planından yola çıkılarak, daha enerjik ve kapsamlı bir
taarruz planı hazırlanması kararlaştırıldı. Bütün hazırlıklar olası bir düşman taarruzuna karşı önlem
almak diye gösterilerek gizlilik korunacaktı.
 
Başkomutan'ın hesabı da Yunan ordusunu 'memleketin harim-i ismetinde' yok etmekti.
 
Ankara'ya neşe ile dönecekti. Sakarya komutanlarından Yusuf İzzet Paşa'nın öldüğünü öğrendi.
Ankara'ya gelince de Moskova olayını öğrenecekti.
 
Neşesi söndü.
 
1 MAYIS işçi bayramı İmalat-ı Harbiye ve Demiryolu işçilerinin düzenlediği bir törenle, bütün
dünyada olduğu gibi Ankara'da da kutlandı.
 
Silah Tamirhanesi'nin kapısı zafer takı gibi süslenmişti. Törene işçilerin yanı sıra bazı milletvekilleri
ile Rus elçiliğinden gelen görevliler de katıldı. Cephelerde emperyalizme karşı dövüşen savaşçılar
saygıyla anıldı. İstanbul'daki sosyalist derneklere, basına, İşçi Birliği'ne telgraf çekilerek Ankara
işçilerinin selamları gönderildi.
 
İstanbul'da ise 1 Mayıs Kâğıthane'de, bahar eğlencesi olarak kutlandı. Ne emperyalizm lanetlendi, ne
Milli Mücadele anıldı. İstanbul'daki sol gruplar işgalcilerle ve düşmanlarla değil, birbirleriyle
çatışıyor, işçiler ücret mücadelesiyle yetiniyorlardı.
 Büyük Taarruza Hazırlık 551
 
Mayıs 1922, Ankara
 
İstanbul solunun gündeminde, emperyalizme karşı ölüm kalım savaşı veren Milli Mücadele yoktu.70a
 
MOSKOVA yine bir kuşku krizine kapılmıştı. Sovyet Rusya gizli örgütü Çeka'dan gelen silahlı
kişiler, akşam Türk Büyükelçiliğine bağlı ataşemiliterlik dairesini, diplomatik kurallara aykırı olarak
kabaca basmış, kol ve silah gücüyle her yanı aramış, casusluk kanıtı diye resmi yazıları ve mektupları
alıp gitmişlerdi.
 
Ali Fuat Paşa olayı öğrenir öğrenmez o gece yarısı protesto etti, belge ve mektupların geri
verilmesini ve özür dilenmesini istedi. Dışişleri Komiserliği cevap vermedi.
 
Ertesi gün Ali Fuat Paşa sert bir nota ile olayı bir daha protesto etti, alınan belgeler geri verilmediği
ve özür dilenmediği takdirde Moskova'yı terk ederek Ankara'ya döneceğini bildirdi. Bu, dost bir
ülkeye karşı gösterilebilecek en ağır tepkiydi.71
 
MOSKOVA'da bu olumsuz olay yaşanırken, Ankara'da da bir başka olumsuzluk gelişmekteydi.
Başkomutanlık Yasası'nın süresi iki
 
552 Şu Çılgın Türkler / Türk Büyük Taarruzu
 
kez görüşülmeksizin üçer ay uzatılmıştı. Üçüncü uzatmanın konuşulacağı bugün (4 Mayıs) öyle
olmayacağı anlaşılıyordu. Bütün muhalifler gelmişlerdi. Mahmut Esat Bey Fethi Okyar'a sordu:
 
"Gazi Paşa nerde? Niye gelmedi?"
 
"Grip olmuş, yatıyormuş."
 
"Eyvah! Bugün kuliste acayip bir hava esiyor."
 
Kara Vasıf Bey kuliste, bazı tarafsız milletvekilleriyle kulis yapıyordu:
 
"Başkomutanlığı sürdürebilmek için 'taarruz edeceğim' diye hepimizi oyalıyor."
 
"Oyalıyor mu?"
 
"Evet, ben askerim, bilmez miyim, üç yüzyıldır taarruz savaşı yapmamışız. Hep savunmada kalmışız.
Taarruz çocuk oyuncağı değil. Bambaşka bir ordu ister."
 
Meclis Reis Vekili Musa Kâzım Efendi kürsüdeki çana vurdu. Dışarıda kalmış milletvekilleri de
içeri girdiler. Kapılar kapatılınca, gizli oturumu açtı, hükümetin Başkomutanlık Yasası'nın üç ay daha
uzatılmasını önerdiğini bildirdi. Afyon Milletvekili Mehmet Şükrü Koç söz istedi.
 "Buyrun."
 
Mehmet Şükrü Bey koşar gibi kürsüye geldi:
 
"Arkadaşlar! Başkomutanlık Yasası'nın süresi bu akşam sona eriyor. Üç-beş saatlik ömrü kaldı. Bu
yasa bitti. Konuşulacak bir yanı yok artık."
 
Bu açıklama kuvvetle alkışlandı. Alkışlayanların sayısının yüksekliği, Bakanları ve Müdafaa-yı
Hukuk Grubu yöneticilerini ürküttü.
 
"..Yeniden Başkomutanlığa gerek var mı, yok mu, Meclis birini Başkomutan yapacaksa, bu Mustafa
Kemal Paşa mı olur, başka biri mi olur, bunları ilerde konuşuruz. Ama böyle gizli oturumlarda değil,
milletin önünde, açıkça konuşuruz. Hakikatleri mil-Hüseyin Avni Ulaş
 
Büyük Taarruza Hazırlık 553
 
BU SAATTE İsmet Paşa ve kurmaylar, yeni taarruz planı üzerinde çalışıyorlardı.
 
Uçaklar Afyon güneyinin sık sık havadan fotoğrafını çekiyor, köylü kıyafetine girmiş subaylar araziyi
ayrıntılarıyla inceliyorlardı. Savaş bu kesimde düğümlenecek ya da çözülecekti.
 Direnek merkezlerinin çokluğu, her birinin büyük ateş gücü ve arazinin sarplığı, bazı kurmayları
duraksatmıştı. Başka taarruz seçenekleri üzerinde de durulmasını önerdiler. Ama İsmet Paşa başka
çözümü kabul etmedi:
 
"Cebimizde para, arkamızda silah ve mühimmat fabrikaları yok. Çabuk sonuç almak ve işi bir seferde
bitirmek zorundayız. Bunun yolu da bir baskın taarruzuyla Yunan cephesini bizim açımızdan en uygun
yerden yarmaktır. Çok çetin ama en uygun yer Afyon'un güneyi."
 
Asım Bey de, "Burayı iyi berkitmişler ama derinliği sadece 5 kilometre." dedi, "..bu mesafeyi
aştığımız anda, Afyon'da ve Sinanlı ovasındayız. Bu 5 kilometreyi bizim ordu, Yunan İhtiyat
Kolordusu yetişmeden yarıp geçer."
 
Yüzbaşı Şükrü İsmet Paşa'nın önüne bir not bıraktı. Paşa göz gezdirdi:
 
"M. Kemal Paşadan. Başkomutanlık süresi uzatılmamış ama ordunun başsız kalmaması için
Başkomutanlığı bırakmadığını bildiriyor."
 
Siyası manevralar çevirmeye meraklı olan muhalefete, bir ihtilal süreci yaşandığını anımsatacak sert
bir karardı bu. İsmet Paşa konuştukça öfkesi arttı:
 
"Başkomutan olmayı kendi mi istemişti? Hayır. Kurulmasına öncülük ettiği Meclis talep etti. Ne
oldu? Yenildi mi? Hayır. İstiklal bayrağı altına topladığı milletini, canı ve malıyla harekete geçirdi,
son haçlı ordusunu yendi. Kutsal kabul ettiğimiz ne varsa hepsini kurtardı. Şimdi de içli dışlı bin
türlü entrikaya, iftiraya, demagojiye, ilkelliğe göğüs gererek, eğer kazanamazsa şerefini, hatta hayatını
kaybedeceğini bile bile, kesin sonuç için imkânsızı zorluyor. Bu adamların takdirini kazanabilmek
için acaba daha fazla ne yapabilirdi?"
 
Tükürür gibi ekledi:
 
"İnsan tarihten utanır be. Vatan pahasına siyaset olur mu?"
 
556 Şu Çılgın Türkler / Türk Büyük Taarruzu
 
BAŞKOMUTANLIK YASASI'nın düştüğü, M. Kemal Paşa'nın artık başkomutan olmadığı,
muhaliflerce her yana duyurulmuştu. Ertesi günkü oylamada da aynı sonucun alınacağına
güveniyorlardı. Çoğunluğun oyunu değiştirmesi için hiçbir sebep yoktu. Olay Saray ve çevresinde,
İngiliz Yüksek Komiserliği'nde, Yunan karargâhında sevinçle karşılandı.
 
Muhalif bir grup Kara Vasıf Bey şerefine, yeni açılan Anadolu lokantasında ziyafet veriyordu.
Lokantada zafer rüzgârı esmekteydi.
 
Haberi alan Ali İhsan Paşa da büyük ümide kapıldı. Yazdığı mektuplara bağlı olarak bazı şeyler
olacağını beklemişti ama önünün bu kadar çabuk açılacağını tahmin etmemişti.
 
Bu sırada M. Kemal Paşa ateş içinde tutanakları inceliyor, notlar alıyordu. Sabaha kadar çalışacaktı.Hizmet etmek için birlikte sabahlayacak olan Fikriye kahvesini tazeledi.
 
MECLİS SALONU dolmaya başlamış, oturum gizli olacağı için tutanak kâtipleri ve dinleyiciler içeri
alınmamışlardı. M. Kemal Paşa da ilk sıranın sağ başındaki yerine geçti. Gece hiç uyumamış,
çalışmıştı. Yüzü kireç gibiydi.
 
Musa Kâzım Efendi 13.30'da toplantıyı açtı. Hüseyin Avni Bey bağırdı:
 
"Oturum gizli mi, neden gizli? önce bunu anlayalım."
 
M. Kemal Paşa ayağa kalktı, muhaliflerin bulunduğu yana dönerek, "Ben önerdim.." dedi, "..özel bir
konuşma yapmak istiyorum."
 
Hafız Mehmet, "İtiraz etme.." diye uyardı arkadaşını, "..bırakalım konuşsun. Bakalım ne diyecek?"
 
Oturumun gizli olmasının kabul edilmesi üzerine Başkan, M. Kemal Paşaya söz verdi. M. Kemal Paşa
kürsüye gelirken, Süreyya Yiğit, "Ne kadar sakin" dedi. Muhittin Baha şefkatle baktı:
 
"Böyle görünmek için ne kadar çaba harcadığını bir de ona sormalı."
 
M. Kemal Paşa kürsüde durdu, bakındı. Bütün sıralar doluydu. Geç gelenler ayakta kalmışlardı.
 
"Dünkü görüşmede rahatsızlığım sebebiyle bulunamadım. Fakat tutanakları gözden geçirdim, verilen
oyları inceledim. Bulunmuş kadar bilgi sahibi oldum.
 
I Büyük Taarruza Hazırlık 557
 
Efendiler!
 
Başkomutanlık Yasası'nın kabul edildiği günü hatırlayalım. Yunan ordusu Ankara'ya yürümek
üzereydi. Yüksek kurulunuz, düşmanı durdurmak ve durumu kurtarmak için bir önlem düşünmek zo-
runluğunu duydu. Sonuç olarak Başkomutanlık kuruldu ve ona yeteri kadar yetki verildi. Bu yasanın
üç ay süreli olmasını öneren benim. Bugüne kadar iki kez uzatıldı. Ancak işin başında da
Başkomutanlığın varlığından şikâyetçi kimseler vardı. Bugün de aynı şikâyetçiler yüzünden yasanın
süresi uzatılmamıştır. Bu konudaki görüşlerimi açıklamadan önce, sorunun özünü ele almak, bunun
için de dün burada, bu yasanın gereksizliğini ileri sürmüş arkadaşların iddialarından yararlanmak
istiyorum. Mesela Salih Efendi şöyle demiş: 'M. Kemal hakkımızı gasbetmek istiyorsa, verirsek
aptalız.'
 
Efendiler!
 
Lütfen hatırlayınız. Ben kimseye beni Başkomutan yapınız demedim. Tersine bütün Meclis bana,
'Başkomutan olacaksın' dedi. Bugün bu yasadan şikâyetçi olan arkadaşlar, bu kürsüden, 'Ordunun
başına geç, zafere yürüyelim' diye feryat ediyorlardı.."
 Sesler duyuldu:
 
"Evet, doğru!"
 
"..Açık konuşacağım için beni mazur görünüz. Her birinizin seçilmesi ve burada toplanması için en
çok ben çalışmışımdır. Bunun için, pek çoğunuz bilirsiniz ki en yakın arkadaşlarımla fikir mücadelesi
yaptım, hayatımı tehlikeye attım. Sözün kısası, bu Meclis benim eserimdir. Ben de herkes gibi eserimi
alçaltmak değil, yüceltmek isterim.."
 
Alkışlar yükseldi.
 
"..Onun için Salih Efendi'nin, benim de hiç olmazsa kendisi kadar Meclis'in hakları ile ilgilendiğimi
farz etmesini rica ederim. Fazla bir şey istemem.."
 
Gülüşler, kahkahalar duyuldu.
 
"..Meclis'in hakkını gasbetmek sözünü Salih Efendi'ye red ve iade ediyorum! Bu konunun gizli
oturumda görüşülmesi de tartışma konusu olmuş. Mehmet Şükrü Bey, 'Gizli toplantılarda konuşarak
gerçekleri milletten saklamayalım' demiş. Efendiler! Yüce Meclisimiz
 
558 Şu Çılgın Türkler / Türk Büyük Taarruzu
 
alelade bir yasama meclisi değildir. İcra yetkisini de haiz olduğu için bir büyük hükümet gibidir.
Öyle değil mi?.."
 
Bu soruyu, Meclis'in icra yetkileri konusunda çok titiz olan muhaliflere dönerek sormuştu. Onlar da,
"Evet, doğru!" diye onayladılar.
 
"..Devleti idare eden bir hükümetin, bütün kararlarını açıkta konuşarak verdiği nerede görülmüştür?
Dünyada örneği var mı? Hele konu Başkomutan ve ordunun durumu ise, bunlar düşmanın önünde
tartışılabilir mi? Ama Şükrü Efendi bu zorunluğu komedi olarak vasıflandırmış. Efendiler! Aramızda
komedi oynayan biri varsa bu, Şükrü Efendi'nin kendisidir. Daha bir yıl önce, hükümeti devirmeye
teşebbüs suçundan tutuklandığını ve adaletin pençesinden ne kadar büyük bir zilletle kurtulduğunu
unutmadık."
 
M. Şükrü Bey kıpkırmızı kesildi.
 
"..Hüseyin Avni Bey de yasanın aleyhinde bulunurken demiş ki, 'Miskinler, bu tarz hareketle milleti
rezil edeceksiniz'.."
 
H. Avni Bey itiraz etti:
 
"Ben öyle bir şey demedim."
 
"Ama yazık ki bu sözler tutanakta yer alıyor beyefendi!" 
"Hayır, olamaz, yanlış!"
 
"Şimdi efendiler..."
 
H. Avni Bey itiraza devam edince, M. Kemal Paşa sinirlendi:
 
"Ee, gevezelik yeter! Burası mahalle kahvesi mi?"
 
"Hayır, milletin kâbesi."
 
"Öyleyse saygı göstermeyi öğren!"
 
H. Avni yerine çöktü. Yenilmekteydiler.
 
"..Efendiler! Bir adam Başkomutanlığı ele geçirir ve yasaya dayanmayan yetkiler kullanırsa, o adama
diktatör denir. Ben, yüce kurulunuzun kabul buyurduğu yasayla bu göreve geldim. O yasaya dayanarak
çalıştım. Yasa yapma hakkınızı da bütünüyle bana devretmiş değilsiniz. Bana verdiğiniz yetki sadece
ordu ile ilgili ve sınırlıdır. Yüce Meclis dilediği anda onu da geri alabilir. Şu halde bu taşkınlığa ne
gerek vardı? Bu dayanaksız, manasız iddialarla ne elde etmeye çalışıyoruz? Niyetimiz orduyu
kıpırdayamaz halde tutmak mıdır?.."
 
"Haşa! Asla!! Ne münasebet!!!"
 
Büyük Taarruza Hazırlık 559
 
Ali Şükrü Bey
 
"Ama Vasıf Bey demiş ki, 'Yerimizden kıpırdayamadık ve kıpırdayamayaca-ğız.' Bazı arkadaşlarımız
ordunun kıpırda-yamayacağını ileri süren gafilin bu sözlerini alkışlamışlar.."
 
Trabzon Milletvekili Ali Şükrü Bey, Hafız Mehmet'e, "Kaybediyoruz" diye fısıldadı.
 
"Evet, adam tek başına hepimizi yeniyor."
 
"..Efendiler! Buna yalnız üzülmekle kalmadım, çok da utandım. Rica ederim, bu olayı buraya
gömelim, kimse işitmesin."
 
Son olarak, "İddiaları ve cevaplarımı dinlediniz. Karar Mec-lis'indir. Ama bir gerçeği belirtmeliyim.
Dünkü duruma göre bu dakikada ordu komutasızdır. Eğer ben orduya komuta etmekte devam
ediyorsam, yasaya aykırı olarak komuta ediyorum. Meclis'te beliren duruma göre derhal
komutanlıktan el çekmek isterdim ve Başkomutanlığımın sona erdiğini hükümete bildirirdim. Fakat
giderilemez bir kötülüğe meydan vermemek zorunluğunu duydum. Düşman karşısında bulunan
ordumuz başsız bırakılamazdı. Binaenaleyh bırakmadım, bırakamam ve bırakmayacağım!"
 Oylama yapıldı.
 
Başkomutanlık Yasası'nın uzatılması hakkındaki hükümet önerisi, 11 ret, 15 çekimser oya karşı 177
oyla kabul edildi.73 Sonuç Ziya Hurşit Bey'in sinirini bozdu, elindeki kalemi olanca hıncıyla sıranın
kapağına saplayıp kırdı.
 
Fevzi Paşa'nın yüzü gülüyordu, Refik Şevket Bey e eğildi:
 
"Uçurumun kenarından döndük."
 
ALİ FUAT PAŞA ve birlikte geri dönecek olan elçilik kadrosu 10 Mayıs günü topluca Moskova
garına geldiler, Büyükelçiliğe ayrılan vagona yerleştiler.
 
Sovyet yönetimi olayın yakışıksızlığını anlamıştı. Ali Fuat Paşa'yı gitmekten caydıracak tek çözüm
vardı: Özür dilemek. Lenin hastay-
 
560 Şu Çılgın Türkler / Türk Büyük Taarruzu
 
Lenin
 
di, Çiçerin yurtdışındaydı, Çiçerin'in yardımcısı Ermeni Karahan'sa özür dilemeye yanaşmıyordu.
 
Ali Fuat Paşa'nın gidişini engellemek için Çeka tarzı bir çözüm bulundu. Vagonu katardan
ayıracaklardı. Ama karşılarında çıtkırıldım bir diplomat değil, serdengeçti bir asker vardı. Ali Fuat
Paşa, eli cebindeki tabancada, çok kararlı bir tavırla, vagonu katardan ayırmaya kalkışan görevlileri
kovdu. Diretmeleri halinde büyük bir olayın patlak vereceğini anlayan görevliler çekildiler.
 
Tren hareket etti.
 
2 Haziranda Ankara'da olacaklardı.74
 
ALİ FUAT PAŞA ve arkadaşları yoldayken, 15 MAYIS 1922 günü, 76 din adamı ve siyasetçinin
imzaladığı bir muhtıra, İngiliz Yüksek Komiserliği'ne teslim edildi.
 
Muhtırayı imzalayanlar arasında Fizolof Rıza Tevfik, eski Adliye Nazırı Vasfi Efendi ve 8 siyasetçi
daha vardı. Muhtıraya Süleymaniye, Fatih ve Beyazıt medreseleri adına 9 kişi, Kadiri ve Rufai
tarikatları adına 10 şeyh, ayrıca bazı Anadolu şehirleri adına 44 kişi imza koymuştu.75
 
Ankara yönetimini 'cinayet çetesi', Ankara yöneticilerini ve milletvekillerini 'caniler' diye
niteleyerek, barış anlaşmasının yalnız Sul-tan'la yapılmasını talep etmekteydiler.76
 
Vahidettin ve çevresindeki dincileri en çok korkutan, yenilikti (teceddüt). Osmanlı tarihi çok kısaca
eski ile yeni arasındaki mücadele diye özetlenebilirdi. Yenilik değişim demekti, yeni rejim, yeni
hayat demekti.
 Gelecekten ödleri patlıyordu hepsinin.
 
ÜNİVERSİTE YÖNETİMİ öğrenciler istedi diye üç öğretmenin görevine son vermeyi doğru
bulmuyor, Sarayın bir çeşit sözcüsü durumundaki Ali Kemal'i atmayı da göze alamıyordu.
Üniversiteyi
 
Büyük Taarruza Hazırlık 561
 
daha fazla kapalı tutmayı doğru bulmadı. Sorunu çözmeden 20 Mayıs günü üniversitenin açılacağım
ilan etti.
 
Boykotçu öğrenciler de boykotu sürdürmeye karar verdiler. Halkın çoğunluğu vemillici basın
gençlerin yanındaydı.
 
20 Mayıs günü bütün fakülte ve yüksekokullar açıldılar ama büyük olaylar patlak verdi. Rum, Ermeni
ve Hürriyet ve İtilafçı gençler derslere girmek istediler. Bunlarla milliciler arasında kavgalar çıktı,
camlar kırıldı, birçok yaralanan oldu. Kavgalar, dövüşler, tepkiler, heyecanlı toplantılar akşama
kadar sürdü.
 
Üniversite yönetimi bütün fakülte ve yüksekokulları yeniden kapattı.76a
 
YUNAN PARLAMENTOSU mütareke şartlarına ve hükümetin mütarekeyi kabul etmesine büyük
tepki göstermiş, Gunaris bu yüzden barış şartlarını açıklamaktan kaçınmıştı. İzmir'in elden kaçtığını
öğrenseler, milletvekilleri de, millet de ayaklanırdı. Yunan ve Rum kamuoyu İzmir'in Türklere geri
verilmesine katlanamazdı.
 
Hilalden alınan toprak hiçbir zaman hilale geri verilmemişti.
 
İzmir'i vermemek için cesurca bir şey yapmak gerekiyordu. Parlamentodan güvenoyu istedi. Aldığı
güvenoyunu yeterli görmeyince istifa etti. Kral, bazı sonuçsuz denemelerden sonra, hükümeti
kurmakla Petros Protopapadakis'i görevlendirecekti.
 
Protopapadakis hükümet kurmayı başardı ve 21 Mayısta güvenoyu aldı. Gunaris, Baltacis, Teotokis
yeniden hükümete girdiler. General Stratigos da bu kez Ulaştırma Bakanı olarak hükümete girmişti.
 
Protopapadakis toplanan parayla barış görüşmeleri başlayana ve İzmir Yunanlılara kalana kadar
orduyu Anadolu'da tutabileceğini hesaplamıştı. Altı ay sonra kurşuna dizileceğini herhalde aklının
kıyısından bile geçirmiyordu.
 
İSMET PAŞA'nın eşi ve annesi Malatya'dan Konya'ya gelmişlerdi.
 
Paşa iş hafifler hafiflemez bir gün için Akşehir'den ayrılıp heyecanla Konya'ya gitti.
 
Suskun döndü.
 Bir daha oğlundan söz etmedi. Kendini yeniden bütün gücüyle işine verdi.76b
 
562 Şu Çılgın Türkler / Türk Büyük Taarruzu
 
VENİZELOS halayından dönmüştü. Llpyd George'u Avam Kamarası'ndaki odasında ziyaret etti.
Barış şartlarını duymuştu. Yunan ordusunun İzmir'e çıkmasını sağlamıştı. Eserini korumak
zorundaydı. İzmir'in kesinlikle Yunanistan'a verilmesi konusunda Lloyd George'dan ağırlığını
koymasını istedi. Bütün şirinliğiyle, "Yunanlılığın tek ümidi sizsiniz" dedi.
 
Bu söz Lloyd George'u çok duygulandırdı:
 
"Ben her zaman için Yunan dostuyum. Bunu en iyi siz bilirsiniz. Ama iç ve dış dengeleri korumak
gerekiyor. Barış şartları Fransa ve İtalya ile çok çetin görüşmelerden sonra belirlenebildi. Fakat
ilgililere özel olarak şunu duyurabilirsiniz: Eğer Yunanistan, barış görüşmeleri başlayana kadar
Anadolu'da kalırsa, vaadedilmiş topraklar onun olacaktır.."
 
Elini Venizelos'un eli üzerine koydu:
 
"..Söz veriyorum." 77
 
Venizelos Lloyd George'nun bu sözünü dostlarının aracılığıyla Protopapadakis'e duyurdu.
 
YUNAN HÜKÜMETİNDE bir silkinme oldu. Hükümet General Dusmanis'i yeniden Genelkurmay
Başkanlığına getirdi. General Papulas yine istifa etmişti; bu kez kabul etti. Yerine General
Hacianesti'yi atadı. Doğu Trakya'daki kolordu da kendisine bağlandı.
 
Hacianesti orduda disiplini ve bilgisi ile tanınmış bir komutandı. Dindar, kararlı ve kibirli bir
subaydı.
 
Görev başına gelir gelmez, belki de Dusmanis'in tavsiyesine uyarak, Albay Pallis ve Albay
Sariyanis'i ordu karargâhından uzaklaştırdı. Ordu Kurmay Başkanlığına 2. Tümen'in parlak komutanı
General Valettas'ı getirdi.
 
Sakarya'daki kolordu komutanları Albay Kondulis ile Polimenakos'u görevden aldı. Birinci Kolordu
Komutanlığı'nı
 
Büyük Taarruza Hazırlık 563
 
General Trikupis'e, İkinci Kolordu Komutanlığını General Digenis'e, Üçüncü Kolordu Komutanlığını
General Sumilas'a verdi.
 
Yemeği düzeltti. Cephe gerisindeki aylak subay ve askerlerin cepheye dönmelerini sağladı. Uyuşmuş
orduya canlılık verdi.77a
 
Hacianesti komutanlığa iki görüşle gelmişti: İlki Anadolu'daki cepheyi geri çekip daraltmaktı.Böylece savunma kolaylaşır, bazı askerler de terhis edilebilirdi. 8 yıldır askerlik yapanlar vardı.
İkinci görüşü Trakya'daki birliklerle İstanbul'u işgal etmekti. Bu işgalin tüm Türklerin direnişini
kıracağına güveniyordu.
 
Önce cepheyi incelemeye, birlikleri denetlemeye başladı. Hızla cepheyi dolaştı ve İzmir'e döndü.
Orduyu, yerleşimi, savunma mevzilerini çok beğenmişti. Orduyu denetleyen İngiliz subayları da
ordunun son durumunu çok beğenmişlerdi. Orduyu geri çekme ve cepheyi kısaltma düşüncesinden
vazgeçti. Döndüğü gün gazetecilere bir demeç verdi:
 
"Bütün cepheyi dolaştım. M. Kemal adında bir komutana rastlamadım." 77b
 
Bu demeç bütün Yunan gazetelerinin manşetlerinde yer aldı, yaralı Yunan ruhunu okşadı.
 
BATI CEPHESİ taarruz planı taslağını, incelenmek üzere Ge-nelkurmay'a gönderdi. Cephe, her
olasılığı dikkate alan kapsamlı bir plan hazırlamıştı.
 
Fevzi Paşa planı çok beğendi, 'kurt kapanı' adını taktı.
 
Genelkurmay'da da plan üzerinde çalışılmaya başlandı. Bu çalışmalara zaman zaman Başkomutan da
katılmaktaydı.
 
Plan olgunlaşıyordu.
 
Mali durumu konuşmak için bir toplantıya Hasan Fehmi Bey'i de çağırdılar. Yeni Maliye Bakanının
pratikliği, iyimserliği paşaları sevindirdi, anlattıkları güldürdü:
 
"Akın akın ziyaretçileri görünce, ne çok dostum varmış diye se-vindimdi. Tebrik eden filan yok.
Hepsi para istiyor. Tecrübesizim diye beni ilk günden faka bastıracaklar. 'Bundan böyle para yalnız
yağlı kurşun ile keskin süngüye' dedim, hepsini savdım. Taarruza kadar böyle yapacağım. Aylıktan
başka şeye para vermediğim için şimdi bütün Bakanlıklar can düşmanım. Selahattin Adil Paşa da,
müsteşar
 
564 Şu Çılgın Türkler / Türk Büyük Taarruzu
 
olur olmaz, ayağının tozu ile geldi, orduya bir jest yapmak istiyor, komutanlar için on tane otomobil
istemez mi? Dedim ki: 'Hay hay Paşam, başüstüne. İzmir'de düşmanın elinde istediğinizden fazla
otomobil var. Buyrun, gidin, alın, hepsi sizin olsun.'" 78
 
Falih Rıfkı Atay
 
Yahya Kemal Beyatlı
 
İSTANBUL YÖNETİMİNİN pek çok sorunu vardı. Maliyesi iflas halinde, ekonomisi ölü, halkı hayat
pahalılığı altında ezikti. Yoksulluk ahlakı ve sağlığı kemirip durmaktaydı. Göçmenler cami
avlularında, yangın kalıntılarında, yan aç yaşıyorlardı. Yoksulluk yüzünden bilinen Müslüman fahişesayısı 774'e çıkmıştı. Hükümet işgalcilerin şamar oğlanı gibiydi.
 
Saray, hükümet, memurlar, aydınlar, bilim adamları çalışsalar, tartışsalar, araştırsalar, belki bu
sorunların bir bölümüne çare bulunabilirdi.
 
Ama anlaşılan şu idi ki Osmanlı erkekleri için Müslüman kadınların nasıl giyinmesi gerektiği konusu
her konudan daha önemliydi. Sırf bu konuyla ilgilenmek üzere bir cemiyet kuruldu. Amacı Müslüman
kadınlar için hem din kurallarına, hem de zamanın zevkine uygun bir giyim modeli belirlemekti.
 
Padişahın emriyle Seriye ve Maarif Nezaretleri de konuyla ilgilendirildi.
 
Büyük Taarruza Hazırlık 565
 
Yetkililer, görevliler, ilgililer, uzmanlar, danışmanlar, devletin tarihten silineceği güne kadar sık sık
toplanacak, bu konuyu tartışacak, görüşmeler gazetelere yansıyacaktı. 78a
 
Y. Kadri, F. Rıfkı ve Yahya Kemal akşam yemeği için buluşmuşlardı. Sohbet ederlerken hükümetin
kadın giyimi konusundaki bu rüküş girişiminden söz açıldı. İslamlık gibi evrensel bir dini, giyim-
ku-şama indirgeyen bu çapsız yaklaşımı üçü de yadırgamıştı. Y. Kadri, "Bizanslılar da son günlerini
buna benzer konuları tartışarak geçirmişlerdi" dedi. Yahya Kemal iç geçirdi:
 
"Bir imparatorluğun batması trajik bir olaydır. Ama bu tartışmalar, Osmanlının batışını Mınakyan
Efendi'nin melodramlarına çeviriyor."
 
GAZİ PAŞA, Kocaeli kesimindeki birlikleri incelemek, İsmet Paşa'yla taarruz tarihini konuşmak,
annesiyle birlikte Ankara'ya dönmek istiyordu. Kâzım Paşa'yı yanına alarak trenle yola çıktı.
Demiryolu onarımı devam ediyordu.
 
Sarıköy istasyonunda İsmet Paşa ile buluştular.
 
Ali İhsan Paşa'nın bu kez de Birinci Kolordu Komutanı İzzettin Bey'le çekiştiğini öğrendiler. Taarruz
ordusunun komutanı, bağlı olduğu Cephe Komutanlığı ile de, emrindeki birlik komutanlarıyla da
uyumsuzluk içindeydi. Taarruz gibi duyarlı ve riskli hareketler ast-üst ilişkilerinde tam bir uyum ve
güven isterdi. İsmet Paşa'nın Ali İhsan Paşa'nın görevden alınmasını istemesini bekledi. İsmet Paşa,
"Biraz daha sabredelim" deyince, uzatmadı, asıl konuya geçti:
 
"Bize taarruz için bir tarih verebilecek misin?"
 
"Evet."
 
Gazi'nin ve Kâzım Paşa'nın yüzleri güldü. Meclis'te büyük baskı altındaydılar.
 
"Henüz istediğim gibi hazırlanabilmiş değiliz ama o güne kadar eksiklerimizi tamamlayabileceğimizi
sanıyorum. Ağustos sonunda harekete geçebiliriz."
 Gazi, "O vakte kadar Meclis'i oyalamak çok zor ama katlanırız" dedi.
 
Ayrıldılar.
 
566 Şu Çılgın Türkler / Türk Büyük Taarruzu
 
Kâzım Özalp eksiklere çözüm aramak için İsmet Paşa ile birlikte Akşehir'e, Başkomutan Geyve'ye
hareket etti.
 
Kadınlarımız demiryolu onarımında
 
GENERAL HARINGTON yaz dönemi hakkında Genelkurmay'a bir rapor hazırladı. Tahmin ve
düşüncelerini şöyle belirtiyordu:
 
"..Yunan ordusu takviye aldı ve onun daha bir yıl Anadolu'da tu-tunabileceği kadar parası var.
Kemalist ordu tarafından yerinden atılamayacağını biliyor.
 
Kemalist ordu bir harekete kalkışamaz ve kalkmak da istemiyor. Kemalist ordu iyileşmedi. Bu
ordudaki çoğunluğun, savaştan bıkmış olması olasıdır.
 
Kanaatimce Anadolu'da silah zoruyla bir çözüm sağlanamaz." 78b General Harington'un Türk ordusu
hakkındaki tahminleri tümüyle yanlıştı. Çünkü doğru bilgi alamıyordu. Sakarya Savaşı sırasında en
gizli bilgileri elde edebilen Kara Jumbo, harıl harıl taarruza hazırlanan ordudan hiçbir haber
sızdıramamaktaydı.
 
Genelkurmay Başkanı Mareşal Wilson emekliye ayrılmamış olsaydı, Kara Jumbo'nun Türk ordusu
hakkındaki suskunluğunun sebebini belki Harington'dan daha doğru yorumlayabilirdi.
 
GAZİ, Kocaeli Grubu karargâhının bulunduğu Geyve'de askeri törenle karşılandı. Yemeğe geçmeden
önce, Grup Komutanı Albay Halit Bey'le yalnız kaldılar.
 
Büyük Taarruza Hazırlık 567
 
Halit Bey, "Grubumun gücü az.." diye yakındı, "..beni takviye edin Paşam. Çünkü karşımda katil,
zalim ve ırz düşmanı 11. Tümen var.."
 
Gözlerinden hınç fışkırıyordu. Belli ki birçok kirli olayı duyup öğrenmişti. Yunan hükümetinin ödül
olarak 11. Tümen Komutanı Albay Kladas'ı generalliğe yükseltmiş olmasını da affetmiyordu.
 
"..Elimdeki kuvvetle bu tümeni yenemem. Bu namussuz tümen ve komutanı elimden kaçarsa çok
yanarım."
 
Gazi Halit Bey'in omuzunu okşayarak, "Bu tümeni tepelemenizi ben de çok isterim." dedi, "..lekeli
ününü iyi biliyorum. Ama sizi takviye edebileceğimizi hiç sanmıyorum. İmkânlarınızla yetinerek bir
şeyler yapmaya çalışın." 
Halit Bey başını itaatla önüne eğdi. Bir çocuk gibi mahzunlaş-mıştı.
 
Kocaeli Grubu karargâhının ve yakın birliklerin bütün subaylarının katıldığı alçakgönüllü yemek çok
güzel geçti. Gazi yemekte, hepsini iliklerine kadar titreten bir konuşma yaptı. İstiklal-i tam sahibi,
ilkellikten uzak, güçlü ve onurlu bir devlet, çağdaş bir Türkiye'nin güvencesi olacak milli bir ordu
vaadetti.
 
Sabah civardaki birlikleri denetledikten sonra Adapazarı'na gitmek üzere yola çıktı. Annesini
Adapazarı'na aldırmıştı.
 
Zübeyde Hanım üç yıldır görmediği oğlunu bekliyordu.
 
GEYVE'den Adapazarı'na gelen toprak yolun iki yanı, işgalin ve kurtuluşun ne demek olduğunu
yaşamış Adapazarhlarla dolmuştu. Gazi'nin otomobili görünür görünmez, heyecana gelen halk yola
inip arabanın dört bir yanını çevirdi.
 
Zübeyde Hanım Askerlik Şubesi Başkanının evinde misafirdi. Sevinç haykırışları yaklaşınca,
başındaki beyaz başörtüyü sıkıladı, evin önündeki sundurmaya çıktı. Araba göründü ama binlerce
insanın içinde kaldığı için çok zor ilerleyebiliyordu. Gazi arabadan inip halk denizini yararak
annesine doğru yürümeye başladı. Halkın sevgisini aşmak kolay değildi.
 
Zübeyde Hanım ağlamaya başladı.
 
Sonunda kavuştular. Başkomutan Gazi M. Kemal Paşa büyük bir saygı ve sevgiyle eğilip annesinin
elini öptü. Sonra sarmaşdolaş oldu-. lar. Halk "Allah ayırmasın" diye bağırmaya başladı.
 
568 Şu Çılgın Türkler / Türk Büyük Taarruzu
 
Zübeyde Hanım
 
Başkomutan akşam yemeğini annesiyle yedi.
 
Ertesi gün Milli Mücadeleyi destekleyen Fransız yazar Claude Farrere'le buluşacaktı.79
 
ERTESİ GÜN Türk dostu bir İngiliz, General Tovvns-hend de, Avam Kamarası'nda söz alarak
Türkleri destekleyecekti.
 
'Mondros'tan beri Türklere acımasız davranıldığını' belirterek, 'Hükümetin Türkiye ile ilgili
politikasını değiştirmesini, yanlıştan dönerek Türklerle dost olmaya çalışmasını' istedi.
 
Hükümetinin politikasını savunan Lloyd George, barışın sağlanamamasının tek sorumlusu olarak M.
Kemal'i gösterdi:
 
"M. Kemal anlaşmaya yanaşmıyor." 79a 
Büyük Britanya İmparatorluğu'nun Başbakanı su içer gibi kolaylıkla yalan söylemekteydi. Lloyd
George'un 'haçlı anlayışını' aşmadan adil bir barışa ulaşmak imkânsız görünüyordu.
 
HALİDE EDİP HANIM, bir süre Ankara'ya gidebilmek için İsmet Paşa'dan izin istemeye gelmişti.
İsmet Paşa, "Eğer Ateşten Gömlek gibi bir roman yazacaksanız, peki" dedi. Ateşten Gömlek 6
Hazirandan beri İkdam gazetesinde yayımlanmaya başlamıştı.
 
"Okuyor musunuz?"
 
"Tabii."
 
İsmet Paşa'nın ne kadar yoğun olduğunu bilen Halide Edip Hanım şaşırdı:
 
"Bu kadar iş arasında?"
 
Büyük Taarruza Hazırlık 569
 
"Benimki bir şey mi? Siz bu kadar iş arasında o güzel romanı yazmayı nasıl başardınız?"
 
Kapı saygıyla aralandı, Asım Bey, "Girebilir miyim?" diye sordu. Konu acil olmasa gelmezdi. Yüzü
sapsarıydı.
 
"Tabii, buyrun."
 
Asım Bey İsmet Paşa'mn önüne şifresi açılmış bir yazı bıraktı ve oturdu. Alnındaki damarlar
kabarmıştı. Okudukça İsmet Paşa'nın da yüzü değişiyordu. Çok özel bir şey olduğunu anlayan Halide
Hanım vedalaşıp ayrıldı.
 
Ali İhsan Paşa'nın seçtiği bazı genç subayların er kılığına girerek tümenlere gittikleri, askerlerin
arasına karışarak, "Memleketi ancak Ali İhsan Paşa kurtarabilir" diye propaganda yaptıkları
bildiriliyordu.
 
Uzun bir sessizlik oldu.
 
İsmet Paşa, "Benimle uğraşmasına katlanırım." dedi, "..nitekim bunca ay katlandım. Ama orduya
siyaset sokmasına, orduyu bölmesine, hele bu maskaralığa asla izin vermem. Kimse orduyu kendi
emeli için kullanamaz. Milli Savunma Bakanlığına Ali İhsan Paşanın Ordu Komutanlığından
alınmasını yazalım. Hemen!" 80
 
GÖREVİNDEN ALINDIĞI Ali İhsan Paşa'ya 19 Haziran gecesi tebliğ edildi.
 
Böyle bir karar beklemeyen Paşa çok sarsıldı. Ankara'daki arkadaşların böyle bir karara izin
vermeyeceklerine inandırmıştı kendini.
 Zulme uğramış bir surat takındı. Ordusuna bağlı kolordu ve tümenlere içli bir yazıyla veda etti.
Eşyasını topladı. Ordu Komutanlığına 5. Kolordu Komutanı Fahrettin Altay Paşa'nın vekâlet etmesi
uygun görülmüştü. Sabah ordunun komutasını, yakışıksız sözlerle Fahrettin Paşa'ya devretti.
 
Bundan böyle oturmayı düşündüğü Konya'ya gitti. Ankara'nın o kadar güvenini kaybetmişti ki uzun
zaman göz altında tutulacaktı.81
 
ALİ İHSAN PAŞA'nın azledilmesi Ankara'da dalgalanmalara yol açtı. Muhalifler Kâzım Özalp
Paşa'yı sıkıştırdılar. Kâzım Paşa hazırlıklıydı. Ali İhsan Paşa Milli Savunma Bakanlığına bir yazı
yollayarak,
 
570 Şu Çılgın Türkler / Türk Büyük Taarruzu
 
milletvekillerinin görevlerini iyi yapmadıklarını, çok para aldıklarını ileri sürmüştü. Yazıyı önlerine
koydu.
 
Herkesi eleştiren ama eleştirilmeye katlanamayan muhalifler Ali İhsan Paşa konusunu bir daha
açmadılar.82
 
Şimdi sorun 1. Ordu Komutanlığı'na kimin getirileceği idi. Asıl taarruzu bu ordu yapacaktı. Fevzi
Paşa haklı olarak, "Acele edelim.." diyordu, "..taarruza az kaldı. Yeni komutanın ordusuna ve taarruz
görevine intibak etmesi hayli zaman alır."
 
ERTESİ GÜN Aralov Türk Elçiliğindeki olay sebebiyle Moskova'nın özür dilediğini bildirdi. Bu
haber herkesi, özellikle de Ali Fuat Paşayı sevindirdi. Gazi bu vesileyle, Harbiye'den beri arkadaşı
ve Milli Mücadele yoldaşı Ali Fuat Paşa'yı yemeğe çağırdı, yemeğin sonuna doğru, Ali İhsan
Paşa'nın neden görevden alındığını anlattıktan sonra, 1. Ordu Komutanlığı'nı önerdi. Ali Fual l'aşa,
"Şey." diye kekeledi, "..yani teşekkür ederim. Fakat ben biliyorsunuz, İsmet Paşa'dan önce Cephe
Komutanıydım. Şimdi onun emrine niımem, doğru olur mu?"
 
Ali Fuat Paşa'nın da protokola bu kadar önem vermesi < u/i'nin canını sıktı. Kırıldığını ve
ayıpladığını belli etmemeye çalışmak, "Haklısınız" dedi.83
 
Ertesi gün Kâzım Paşa'yı Refet Bele Paşa'ya yolladı.
 
REFET BELE Keçiören'de, küçük ve güzel bir köşkte oturmaktaydı.
 
Kâzım Paşa'yı köşkün bahçesindeki kameriyede kabul etti. Yine çok şık giyinmişti. Kâzım Paşa sözü
uzatmadan 1. Ordu Komutanlığı'nı önerdi.
 
"Ordu taarruz edebilecek mi sence?"
 
"Evet Paşam, kesin kararlıyız."
 
"Ben sana söyleyeyim, taarruz edemeyiz. Yunan oıdıusu kendini toparlamıştır. Etsek bile Müttefiklerdaha işin başında müdahale ederler, sonuç alamayız. İngilizlerle bir an önce uzlaşmaya ve barış
yapmaya bakalım. Memleketin bana ihtiyacı olduğu zumun rrlik bile yaparım ama bu şartlarda önerini
kabul etmem mümkün deftil. Beni
 
mazur gör."84
 
Büyük Taarruzu lU/ıılık 571
 
Kâzım Paşa, Refet Paşa'nın yanından hayal kırıklığı ile ayrıldı. Milli Mücadale'nin büyük hizmetler
görmüş bu öncü kahramanlarına ne olmuştu? Zafere bir adım kala, biri kıdemi sorun ediyor, öteki
İngilizlerce belirlenecek bir barışa razı oluyordu.
 
Türkiye yol ağzına yaklaştıkça, saflar beliriyordu.
 
SICAKTAN BUNALMIŞ milletvekilleri Millet Bahçesi'ni doldurmuştu. Ziya Hurşit ile bazı
muhalifler en dipteki masada oturuyorlardı.
 
Ziya Hurşit, alçak sesle, "Ben de Ali İhsan Paşa'yı akıllı biri sanırdım.." dedi, "..azledilmeyi
bekleyeceğine, eline koca bir ordu geçmiş, ne duruyorsun, yürü Ankara'ya, işi bitir."
 
"Yavaş konuş."
 
"Lanet olsun! Bu son fırsattı. Bir daha orduya hâkim olamayız."
 
NURETTİN PAŞA, Merkez Ordusu Komutanı olduğu sıradaki bazı sert uygulamaları dolayısıyla
TBMM'de ağır eleştirilere uğramış, Ordu Komutanlığından alınmıştı.
 
Ankara çaresiz kalınca 1. Ordu Komutanlığı'nı ona önerdi. En kıdemli paşa oydu. Hırslı, tutucu,
şiddetli bir askerdi. 17. Kolordu Komutanı ve Vali olarak İzmir'de bulunmuştu. Öneriyi yapan Kâzım
Özalp Paşa'ya şöyle dedi:
 
"Şimdi düşmanla işbirliği yapan hain Hacı Hasan Paşa'yı Belediye Başkanlığına ben atamıştım. Bu
leke üzerimde kaldı. Metropolit Hrisostomos Efendi'nin etkisiyle de İzmir'den uzaklaştırıldım. Eğer
Valilikte ve 17. Kolordu Komutanlığında kalabilseydim Yunanlılar İzmir'e öyle kolayca çıkamazdı,
silahla karşı koyardım. Bu talihsizliği hiç unu-
 
Nurettin Paşa
 
572 Şu Çılgın Türkler / Türk Büyük Taarruzu
 
unutamıyorum. Velhasıl bu ikisiyle görülecek şahsi davam var. Şimdi siz bana yalnız hesaplaşma
fırsatı değil, şeref de bağışlıyorsunuz. İsmet Paşa'nın emrinde iftihar ve itaatla çalışırım." 85
 
Sorun bitti.
 Nurettin Paşa 29 Haziran günü iş başı etti.
 
Siyasetten, dedikodu ve entrikadan temizlenen 1. Ordu çok çabuk kendine geldi. Komutanlar arası
uyum sağlandı. İzzettin Çalışlar istifasını geri aldı.
 
Planın uygulanmasıyla ilgili çalışmalara başlandı.
 
YÜKSEK KOMİSER Stergiadis, Belediye Başkanı Hacı Hasan Paşa, Efes Metropoliti Hrisostomos
ile Rum cemaati adına üç Rum, İyonya tasarısıyla ilgili bazı ayrıntıları görüşmüşler, toplantı bitmişti.
 
Yunan hükümeti, İzmir'i elde tutabilmek için Ege'de özerk bir yönetim kurmayı düşünüyordu.
 
Hrisostomos eteklerini hışırdatarak çıkarken, birden kapı eşiğinde durdu, "Atina'dakilere söylemeyi
lütfen unutmayın.." dedi, "..biz Anadolu Rumları, son üç yıl içinde Yunan ordusuna asker olarak otuz
beş bin çocuğumuzu verdik. Şimdi bir o kadar insanımızı da İyonya Yönetiminin emrine veriyoruz.
Yalnız İzmir çevresinde kurulacak küçük bir devlete razı değiliz. İyonya devleti, Antalya'dan İzmit'e
kadar bütün Batı Anadolu'yu içine almalı. Kendi kendine ancak böyle yeterli olur ve ayakta
durabilir."
 
Rumlar İyonya için gerçekten bir ordu kuruyorlardı. Bursa-Ban-dırma-Soma-Manisa-Simav
bölgesinde 20.000 kişilik 48 tabur kurulmuştu bile. Yunan subayları 16-55 yaş arasındaki bu insanları
eğitiyor, Rum kadınlar bu ordu için üniforma dikiyorlardı. Bunlara Yunanca 'Politophylakion' (Silahlı
Sivil Muhafız Teşkilatı) deniyordu. Yunan ordusu çekilse bile, bu yeni ordu Ege Rumlarını
koruyacaktı.86
 
Taşkın Yunan hayali sağduyuya sığmıyordu.
 
•
 
ÜNİVERSİTE YÖNETİMİ öğrencilerin gevşemeyeceklerini anlayınca, sorunu bitirmek için söz
konusu hocaların süresiz izinli sayılmalarına karar verdi.
 
Ali Kemal'in ve Barsamyan'ın dersleri kaldırıldı, Cenap Şahabet-tin'in yerine Yahya Kemal, Rıza
Tevfik'in yerine Ahmet Naim ve İs-
 
Büyük Taarruza Hazırlık 573
 
mail Hakkı (Baltacıoğlu), Hüseyin Daniş'in yerine Velet Çelebi atandı, atamalar Vahidettin'in onayına
sunuldu.
 
Üniversite temizlenmişti.
 
Atamalar onaylandıktan sonra, dersler başlayacaktı.
 
M. KEMAL PAŞA Fethi Okyar'ı direksiyon binasına davet etmişti. Hiç giriş yapmadan, "Fethi Bey,biz ağustosta taarruz etmeye karar verdik" dedi.
 
Fethi Bey'in gözleri büyüdü:
 
"Ne diyorsunuz?"
 
"Bunu bilen beşinci kişisiniz."
 
"Anladım."
 
"Eski hiçbir ordumuza benzemeyen, çok güçlü ve bilinçli bir ordumuz oldu. En geç iki gün içinde
Yunan cephesini yararız. Sonrası Yunanlılar için felaket olacaktır. Sizi şunu sormak için rica
etmiştim. Hemen Avrupa'ya hareket edebilir misiniz?"
 
"Evet."
 
"Buna sevindim. Fransız, İngiliz ve İtalyan yetkililerle son kez konuşmanızı istiyorum. Misak-ı
Milli'ye uygun bir barış yapmaları olasılığı varsa, kan dökmeyelim."
 
Fethi Bey, "Bir ümit var mı?" diye sordu.
 
"Hayır, yok. Ama biz uyan görevimizi bir daha yapalım. Kamuoyu ve tarih önünde, akacak kanın
sorumluları belli olsun."
 
İSTANBUL'da hava başkaydı. Teslimiyetçilerin sesi olan Ali Kemal, bugünkü Peyam-ı Sabah
gazetesindeki yazısında diyordu ki: "Müttefiklerin kararlarına itaat etmek lazımdır1,'86a
 
Aşağılık duygusu, Batı'nın her isteğini emir sayan Osmanlı yöneticileri ile siyasetçilerinin iliklerine
işlemişti. O kadar işlemişti tamamen geçtiği sanıldığı bir dönemde yeniden nüksedebilirdi.
 
Bu hastalık Padişah'ta da vardı. O da kısa bir süre önce, kız kardeşi Mediha Sultan'ın oğlu Sami ile
İngiliz Haberalma Servisi'nde çalışan Yüzbaşı Armstrong'a şöyle bir mesaj göndermişti: "M. Kema
ve adamları İngilizlerin düşmanıdır. Bense İngilizlerin dostuyum, isterseniz vermeye hazırım. Halife
olmak haysiyetiyle daima sizin tarafınızı tutarım." 86b
 
574 Şu Çılgın Türkler / Türk Büyük Taarruzu
 
Osmanlı Devleti'nin ve hanedanının son padişahı, bir İngiliz vüzbaşısından bile medet umuyordu.
 
Bu kadar küçülen bîr devlet ve rejim yaşayabilir miydi?
 
ATİNA'da bambaşka bir hava esiyordu.
 
Başbakan Protopapadakis, Gunaris, Teotokis, Baltacis, Strati-ıi,os, Stratos gibi bakanlar, Yüksek
Komiser Stergiadis, Genelkurmay l'.aşkanı General Dusmanis, Başkomutan General Hacianesti,Kral'ın başkanlığında, İyonya Devleti ve İstanbul'a yürüyüş konularını görü-■üyorlardı.
 
Toplantı üç saat sürmüş, görüşme sonuçlanmıştı.
 
Kral alınan iki kararı güzel özetledi:
 
"Batı Anadolu'da işgalimiz altındaki tüm bölgede, gerekli bütün hazırlıklar tamamlanacak ve İyonya
Özerk Yönetiminin kurulduğu ilan edilecek; İstanbul şehri, Müttefiklere bir bilgi notası verilerek I
rakya Ordumuz tarafından işgal edilecek." 87
 
Hepsi derin bir ümit ve imanla haç çıkardı. Büyük ülkü gerçekleşiyor, Bizans İmparatorluğu
dinliyordu.
 
Atina Katedrali'nin büyük çanı, kararları kutsar gibi çalmaya başladı.
 
BAKANLAR, Meclis Başkanının önerdiği birkaç aday arasından cçilir, Bakanlar Kurulu da kendi
arasından birini Başkan seçerdi. Se-■ imler hep böyle olagelmiş, Kurul Başkanı da bugüne kadar hep
Fevzi Paşa olmuştu.
 
Yunanistan Anadolu'da ve İstanbul'da tehlikeli oyunlar oynama-a hazırlanırken, TBMM'deki
muhalefet de bir başka tehlikeli oyuna soyunuyordu: Bakanların Meclis Başkanı M. Kemal Paşa'nın
önerdiği adaylar arasından değil, kendi belirledikleri adaylar arasından seçilmesini istiyorlardı.
Daha önemli bir istekleri de Bakanlar Kurulu Başkanının, Başbakan adıyla doğrudan Meclisçe
seçilmesiydi.
 
M. Kemal Paşa çok tedirgin oldu.
 
Tam da taarruz öncesinde, muhalefetin etkisiyle, bugüne kadar-ki 'tam istiklalci' hükümet siyasetine
aykırı bir Başbakan ve Bakanlar Kurulu seçilebileceği kuşkusuna kapıldı. Bu kuşkuyu haklı çıkaracak
birçok işaret vardı.
 
Büyük Taarruza Hazırlık 575
 
Yeni usulü düzenleyen yasa kabul edilince, bütün bakanlar teker teker kürsüye çıkarak istifalarını
açıkladılar ve topluca M. Kemal Paşa'nın odasına geldiler. M. Kemal Paşa'nın yüzüne ilk kez
karamsarlığın gölgesi düşmüştü:"Siz de fark etmişinizdir, amaca yaklaştıkça Meclis'te muhalefet
artıyor."
 
Uzunca bir süre sustuktan sonra devam etti:
 
"..Hedefe ancak tam istiklale inanan, cesur, kararlı bir Bakanlar Kurulu ile varabiliriz. Meclis'e
gerçek düşüncesini belli etmesi için fırsat tanımaya karar verdim. Ben de Meclis Başkanlığından ve
Başkomutanlıktan istifa edeceğim." 88
 
BAKANLAR yıldırım çarpmış gibi oldular. 
Milli Mücadele'nin yerellikten genele, kongrelerden Büyük Millet Meclisi'ne, Heyet-i Temsiliye'den
hükümete, çetecilikten orduya gelişip büyümesini sağlayan M. Kemal Paşa'ydı.
 
Bu liderliği hak eden başka hiç kimse yoktu.
 
Durum kuliste duyuldu. Ortalık karıştı. Bazı milletvekilleri Paşa'nın odasına doldular ama etkili
olamadılar. Paşa kararını değiştirmedi. Muhalefet şehvetiyle hareket eden birkaç muhalif dışında bu
sonuca sevinen çıkmadı. Hiçbiri böyle bir sonuç beklemiyordu. M. Kemal Paşa'ya muhalefet
etmekteydiler ama onu değiştirip Meclis Başkanlığına bir başkasını getirmeyi bugüne kadar hiç
düşünmemişlerdi. Bu yaman mücadelenin onsuz yürütülemeyeceğini kestirebilecek kadar akılları
vardı.
 
M. Kemal Paşa Meclis'ten çıkıp Çankaya'ya gitti. Sonuç belli olana kadar da şehre inmeyecekti.
 
Milli Mücadele tarihinin bu çok kritik dönemi iki gün sürdü, tehlikeyi gören çoğunluğun uzlaşmasıyla
sona erdi. Muhalefet, iki sert bakan dışında eski bütün bakanları yeniden seçmeye razı oldu. M.
Kemal Paşa da, iki yana da yakın duran Rauf Orbay'ın başbakanlığını kabul etti. Kâzım Paşa, "Dert
bitmiyor ki.." dedi, "..bundan sonra da Başkomutanlık yasasının uzatılması konusu var."
 
M. Kemal Paşa güldü:
 
"O kolay. Bu kez sorun çıkacağını hiç sanmıyorum."
 
Kâzım Paşa hayretle baktı.
 
576 Şu Çılgın Türkler / Türk Büyük Taarruzu
 
12 TEMMUZ GÜNÜ TBMM'de seçimler yapıldı. İki yan da sözlerini tuttu. Bakanlar Kurulunun
büyük çoğunluğu Müdafaa-yı Hukukçu bakanlardan oluştu. Rauf Orbay da Başbakanlığa seçildi.89
 
Böylece Meclis, gerçek düşüncesini belli etmiş, M. Kemal'in liderliğinden vazgeçmeyeceğini
göstermişti.
 
Milli Savunma Bakanlığına az farkla seçilen Kâzım Özalp Paşa, istifa etmek istiyordu. M. Kemal
Paşa, "Sakın ha." dedi, "..deli misin? Seçimi yarım oy farkla bile kazansan, istifa etmeyeceksin." 90
 
Taarruza çok az zaman kalmıştı.
 
DR. ADNAN ADIVAR oturumu açtı:
 
"Başkomutanlık Yasası'nın üç ay daha uzatılması hakkındaki önerinin öncelik ve ivedilikle
görüşülmesi isteniyor. Oylarınıza sunuyorum. Kabul edenler?"
 
Eller kalktı. Çoğunluk öneriyi kabul etmişti. Kara Vasıf Bey konuşmaya hazırlanıyordu. Herhalde,'işte' diyecekti, 'ordu kıpırdamadı, kıpırdayamıyor.' M. Şükrü Bey şaşırdı:
 
"Ama niye gizli oturum istemiyor bunlar?"
 
M. Kemal Paşa kalemiyle sıraya vurarak söz istedi.
 
"Buyrun."
 
Uğultu kesildi. Paşa kürsüye geldi. Muhalefetin hiç beklemediği bir konuşma yaptı:
 
"..Ordumuzun maddi ve manevi kuvveti, hiçbir olağanüstü önleme başvurmayı gerektirmeyecek
seviyeye ulaşmıştır. Bu sebeple Meclis'in bazı yetkilerini kullanmama gerek kalmamıştır."
 
Açıklama alkışlarla karşılandı. M. Kemal Paşa'nın Başkomutanlığı, birçok muhalifin de katılmasıyla,
süresiz uzatıldı.
 
Ertesi gün Akşehir'e hareket etti. Memnundu. Her şey düzeninde görünmekteydi.
 
OYSA AKŞEHİR'de çok ciddi bir sorun bekliyordu kendisini. İsmet Paşa, "Bu kez de Yakup Şevki
Paşayla bir zorluk çıktı" dedi. "Ne gibi?" "Planı çok tehlikeli buluyor. Taarruzdan vazgeçilmesini
öneri-
 
yor." 91
 
"Ooof!"
 
Büyük Taarruza Hazırlık 577
 
"Ofya."
 
"Sen düşmanın kuşkusunu çekmeyecek bir bahane ile ordu ve kolordu komutanlarını Akşehir'e çağır.
Bir de ben konuşayım. Belki ikna etmeyi başarırım."
 
YUNANLILARIN İstanbul'u işgal etmeye hazırlandıkları Müttefiklerce öğrenilmişti. Üç Yüksek
Komiser, İşgal Başkomutanı ile İngiliz, Fransız ve İtalyan kuvvetlerinin komutanları bir 'savaş
konseyi' halinde toplanmışlardı.
 
General Pelle, "Beyler.." dedi, "..Hükümetim, İstanbul'a zorla girmeye kalkıştığı takdirde Yunan
ordusunu ateşle karşılamamız için emir verdi."
 
General Mombelli 'İtalya'nın da bu kararı paylaştığını' belirtti.92
 
Rumbold içini çekti:
 
"Ümit ederim ki çatışmaya gerek kalmaz." 
İstanbul resmen Müttefiklerin işgali altında, sivil ve asker binlerce İngiliz, Fransız ve İtalyan
İstanbul'dayken, Yunan askerleri İstanbul'u nasıl işgal edecek ve İstanbul'da ne yapacaklardı? Var
olduğu tahmin edilen silahlı Türk örgütleri karşı dururlarsa, sokak savaşlarının başlayacağı İstanbul
ne hale gelirdi?
 
Harington, İstanbul'un işgalinin General Hacianesti'nin düşüncesi olduğunu açıklayınca, Fransız
Kuvvetleri Komutanı General Charpy öfke kustu:
 
"Bu adam ya deli ya da budala!"
 
Alınacak önlemleri görüşmeye başladılar.
 
RUSYA'dan, Doğu ve Güney cephelerinden yollanan, İstanbul depolarından kaçırılan silahlar,
mühimmat ve askeri gereçler, yavaş ama kesintisiz olarak Batı Cephesine akıyordu.
 
Bu arada büyük bir Fransız şilebi de, Mersin limanına geldi. Sipariş edilen 1.500 hafif makineli tüfek
ile 100 Berlier marka kamyon getirmişti.
 
Çok yakında 40 kamyon daha gelecekti. Eskilerle birlikte ordunun 300 kadar kamyonu olacaktı.
 
Yoksul ordu için bu çok büyük bir olaydı! 93
 
578 Şu Çılgın Türkler / Türk Büyük Taarruzu
 
BATI CEPHESİ, komutanları Akşehir'de toplamak için ilginç bir bahane buldu. Futbol orduda yaygın
bir spor olmuştu. Tatil günleri alaylar, tümenler birbirleriyle kıran kırana maçlar yapıyorlardı. Cephe
karargâhı futbol takımı ile Kolordular Karmasının 28 Temmuz Cuma günü Akşehir'de maç yapmaları
kararlaştırıldı.
 
Olay basına bildirildi. Ordu ve kolordu komutanları, yakın birlikler bu güzel maçı izlemeye
çağrıldılar. Cephe istihkâm birliği bir düzlüğü futbol sahası olarak hazırlamaya koyuldu. İki sıradan
oluşan bir ahşap tribün de yapacaktı.
 
DIŞİŞLERİ BAKANI BALTACİS, hükümetinin, Türkleri barışa zorlamak için İstanbul'u işgal etmeye
karar verdiğini belirten notayı, Müttefiklerin Atina elçilerine verirken, komutanlar da Akşehir'de
toplanıyorlardı.
 
M. Kemal Paşa, Fevzi Paşa ve İsmet Paşa, komutanlar toplantısından önce biraraya gelip planı bir
daha gözden geçirdiler. Görüşler birleştirildi.
 
Öğleden sonra maçın yapılacağı sahaya gelindi.
 
Tribünün birinci sırası M. Kemal Paşa, Fevzi Paşa, İsmet Paşa, Y. Şevki Paşa, Nurettin Paşa ve
Fahrettin Paşa'ya ayrılmıştı. Paşaların çoğu ilk kez bir futbol maçı izleyecekti. 
İkinci sıraya Cephe Kurmay Başkanı Albay Asım Gündüz, Birinci Kolordu Komutanı Albay İzzettin
Bey, Dördüncü Kolordu Ko-
 
Büyük Taarruza Hazırlık 579
 
mutam Albay Kemalettin Sami Bey ile cephe, ordu ve kolordu üst subayları oturdular.
 
Saha toprak, kaleler filesizdi. Sahanın üç yanını genç subaylar, havacılar, doktorlar, astsubaylar,
askerler, işçiler, şoförler ve bazı meraklı Akşehirliler çevirmişlerdi.
 
Hakem ve oyuncular uzun şortluydu. Ayaklarında bot, yarım çizme ya da postal vardı. Biri kırmızı
formalıydı, öteki beyaz. Kaleciler dizlerine sargı bezi sarmışlardı.
 
Şeref tribününü ve seyircileri selamladılar.
 
Maç başladı. Futbolu bilenler de bilmeyenler de çok neşelendiler. Yalnız Yakup Şevki Paşa
durgunluğunu korudu.
 
Maç 2-2 bitti.
 
Büyük komutanlar akşam yemeğinden sonra Cephe karargâhında, Başkomutan'a ayrılmış olan büyük
odada biraraya geleceklerdi. Kolordu Komutanları taarruz planını henüz bilmiyorlardı. İlk kez
öğreneceklerdi.
 
BüyükTaarruz'a hazırlanan ordunun Kolordu Komutanları
 
580 Şu Çılgın Türkler / Türk Büyük Taarruzu
 
AKŞAM Aya Fotini Kilisesi, Metropolit Hrisostomos'un çok önemli bir konuşma yapacağını duyan
Rumlarla dolmuştu.
 
Ortodoks kiliselerine özgü ağır, loş, heybetli hava içinde Metropolit Hrisostomos, acele etmeden
konuşma yerine geldi. Boyu olduğundan da uzun görünüyordu:
 
"Kardeşlerim, sizlere bundan dört yıl önce, 'mükâfat zamanı gelmiştir' demiştim ve Yunan
askerlerinin Anadolu'ya akını başlamıştı.
 
Kardeşlerim!
 
Tanrı bizi yeni bir mükâfata daha layık gördü. Ordumuz yarın sabah, kutsal Bizans İmparatorluğu'nu
diriltmek üzere İstanbul'da olacak..."
 
Rumlar delirdiler, sevinç çığlıkları yükseldi:
 "Hristo anestiü!" {İsa dirildi)
 
AKŞEHİR TOPLANTISI saat 21.00'de başladı.
 
M. Kemal Paşa'nın başkanlığındaki toplantıda Fevzi Paşa, İsmet Paşa, Cephe Kurmay Başkanı Asım
Bey, 1. ve 2. Ordu Komutanları ile 1., 4. Kolordu Komutanları ve Süvari Kolordusu Komutanı
vardı.93a Çok uzun yıllar sonra Türk ordusu ilk kez taarruz edecekti. Taarruz eden ordunun
savunmadaki ordudan daha güçlü olması askerliğin demir kuralıyken, düşman sayıca ve ateş gücü
bakımından Türk ordusundan daha üstündü. İyi eğitim gördüğü biliniyordu. Afyon tahkimatının gücü
hakkında ürkütücü söylentiler vardı. Haklı olarak gergin ve heyecanlıydılar.
 
M. Kemal Paşa, "Önce Fevzi Paşa planı özetlesin, sonra ayrıntıları görüşelim" dedi.
 
Fevzi Paşa haritanın başına geçti:
 
"Aylardır üzerinde çalışılan planın esası, silahça ve sayıca bizden üstün olduğunu bildiğimiz
düşmanı, bir darbede çökertmektir. Bunu ancak bir baskınla sağlayabiliriz. Bunun için kuvvetimizin
büyük kısmını, tam bir gizlilik içinde, Afyon'un güneyinde toplayacağız.
 
Afyon ile 40 km. batısındaki Çiğiltepe arası, asıl taarruz cephesidir. Asıl taarruzu Birinci ve
Dördüncü Kolordumuz yapacak. Asıl taarruz cephesinde düşmandan üç kat daha fazla kuvvet
toplayacağız. Kalecik Sivrisi ile Tınaztepe arasındaki 12 kilometrelik kesim, yarma yeridir. Bu
kesimde düşmandan 6 kat daha fazla
 
Büyük Taarruza Hazırlık 581
 
kuvvetimiz olacak.93*3 2. Ordumuz, karşısındaki düşman kuvvetlerini oyalarken, bu kolordularımız
düşman cephesini yaracak, Süvari Kolordusu ile birlikte Sincanlı ovasına inecekler. Böylece
düşmanın İzmir'le her türlü bağlantısını kesmiş olacağız. Bu düşmanı çevirip imha ettikten sonra
kalan parçaları kolayca yakalar ve yeneriz. Çünkü her yerde düşmandan daha üstün bir durumda
olacağız."
 
Türk Taarruz Planı:
 
Kuzeyde oyalama, Afyon güneyinde Yunan cephesini yarma
 
582 Şu Çılgın Türkler / Türk BUyUk Taarruzu
 
Plan sade, çok etkili ve riskliydi.
 
Yakup Şevki Paşa ümitsizce gözlerini kapadı. Süvari Kolordu-su'nun harekete geçebilmesinin
cephenin yarılmasına bağlı olması Fahrettin Paşa'yı düşündürdü. Nurettin Paşa planı öğrenmiş ve
içine sindirmişti.
 
Yakup Şevki Paşa, "Ben düşüncelerimi İsmet Paşa'ya daha önce hem yazmış, hem de söylemiştim.."dedi, "..şimdi, izin verirseniz, kısaca tekrarlamak istiyorum."
 
"Buyrun."
 
"Yüz bine yakın insanı, Afyon'un kuzeyinden güneyine kaydıracaksınız ve düşman bunu sezmeyecek.
Buna imkân yok! Baskın niteliği kaybolduğu zaman da, bu planın anlamı ve değeri kalmaz. Ben bir
taburun yerini oynatıyorum, düşman uçağı ertesi sabah bu değişikliği saptıyor."
 
İsmet Paşa, "Düşmanın anlamaması için her önlemi alacağız, merak etmeyin" dedi.
 
Yakup Şevki Paşa içerledi:
 
"Görürüz.."
 
Surat içinde devam etti:
 
"..Nakliye kollarımız da yetersiz, yürüyen orduya cephane yetiş-tirebilmeleri mümkün değil."
 
M. Kemal Paşa gülerek, "Biz de cephane ikmalini düşmandan yaparız Paşam" dedi. Yakup Şevki
Paşa'nın yumuşamaya hiç niyeti yoktu:
 
"..Afyon tahkimatını da incelettim. Biz burayı öyle bir günde, iki günde yaramayız. Hayal
görmeyelim. Ayağı çarıklı askerle, o sarp, vahşi arazide, düşman mevzilerinin ve direnek
merkezlerinin karşısında çakılıp kalırız. O zaman ne olacak? Düşmanın ihtiyat kolordusu yetişip
savaşa katılacak. Böyle olunca cepheyi yarmaya gücümüz yetmez. Ayrıca düşman savaş sanatı gereği,
Afyon'un kuzeyinden Akşehir yönüne doğru taarruza geçerse bizi iyice güneye atar. Konya yönü açık
kalır. Ordu, dava, belki de memleket elden çıkar."
 
M. Kemal Paşa, yüzünün çizgileri kıpırdamadan, "Peki, ne yapmamızı tavsiye edersiniz?" diye sordu.
 
"Uygun bir yerde cepheden taarruz ederiz. Düşmanla eşit şekilde savaşırız. Geri çekilirse takip
ederiz. Çekilmeye zorlayamadığımız
 
Büyük Taarruza Hazırlık 583
 
yerde durur, tekrar hazırlanır, yeniden taarruz ederiz. Böylece tek dayanağımız olan orduyu tehlikeye
atmamış oluruz."
 
"Bu tarz bir savaşla kesin sonuç alınabilir mi?"
 
"Alınamaz ama yenilsek bile ordu elde kalır."
 
Yakup Şevki Paşa Harbiye'de bir süre strateji öğretmenliği yapmıştı. Bu yüzden hoca diye anılır,
düşüncelerine saygı gösterilirdi. Ama konuştukça cesaretini kaybetmiş olduğu, düşüncelerinin
eskidiği anlaşılıyordu. 
İsmet Paşa söz aldı:
 
"Uğraşa uğraşa, ancak bir yılda, düşmanla az çok denk bir hale gelebildik. Bunu memleketin
imkânlarını sonuna kadar zorlayarak elde edebildik. Bir daha bu gücü yaratamayız. Bu yüzden bu
sefer kesin sonuç almak, savaşı bitirmek zorundayız. Bunun için de, tehlikesine rağmen, bu planın
uygulanmasından başka çare göremiyorum."
 
Başkomutan, "Ben de" dedi.
 
Genelkurmay Başkanı Fevzi Paşa da kesin konuştu:
 
"Ben de başka çare göremiyorum."
 
Yakup Şevki Paşa geri çekilmedi, bir kez daha itiraz etti:
 
"Yapmayın. Türk milletinin bütün varı bundan ibaret. Askeri, topu, tüfeği, cephanesi işte bu kadar.
Şimdi siz onu bir noktaya yığarak tehlikeye atıyorsunuz. Buna razı gelemem."
 
M. Kemal'in sesi keskinleşti:
 
"Varımız bundan ibaretse, kesin sonucu bununla almak zorundayız."
 
"Buna karar verenler tarihe karşı, büyük vebal altında kalırlar. Adama vatan haini derler. Hepimizi
Meclis'in önünde asarlar."
 
"Korkmayın Paşam. Tarihe ve millete karşı bütün sorumluluk bana aittir."
 
Hava çok gerilmişti. İsmet Paşa ayağa kalktı, M. Kemal Paşa'ya döndü:
 
"Paşam! Arkadaşımız, izniniz üzerine düşüncelerini serbestçe arz etti. Yoksa, Başkomutanımız olarak
vereceğiniz her emri, tıpkı kendi düşünce ve inancımız gibi canla başla yerine getireceğimizden emin
olabilirsiniz."
 
Gözler Yakup Şevki Paşa'ya döndü. Paşa, önüne bakarak, ağır ağır, "Dünya savaşındaki talihsizlikler
benim neslimi galiba biraz faz-
 
584 Şu Çılgın Türkler / Türk Büyük Taarruzu
 
la ihtiyatlı yaptı.." diye mırıldandı, "..kaygılarımı korumakla birlikte Başkomutan'ın vereceği emirlere
tereddütsüz uyacağım tabiidir."
 
Gerginlik azalmıştı. İsmet Paşa yerine oturdu. M. Kemal Paşa, "Teşekkür ederim.." dedi, "..öyleyse
şimdi planın ayrıntılarına geçiyoruz." 94
 Toplantı sabaha kadar sürecekti.
 
KOMUTANLAR sabah çaylarını içerlerken, Trakya'daki Yunan birlikleri İstanbul'a doğru yürüyüşe
geçti.
 
öncüler, tarafsız bölge sınırlarında, ateş etmeye hazır Fransız birlikleri ve Türk jandarmaları ile karşı
karşıya geldiler.
 
Öncü birliklerin komutanları bir adım daha atarlarsa, bu birliklerin ateş edeceklerini anladılar. Çok
kararlı görünüyorlardı. Müttefiklerle savaşa tutuşmak Yunanistan'ın sonu olurdu.
 
Durdular, büyük komutanlara durumu bildirdiler. Gerginlik içinde geçen saatlerden sonra, emir geldi:
 
"Geri çekilin!"
 
Delilik yenilmişti.
 
VAHİDETTİN atama kararlarını onaylamıştı.
 
Öğrenciler Öğrenci Derneğinde, fakülte önlerinde toplanıp feslerini havaya atarak zaferlerini
kutladılar. Bu yalnız beş hocaya karşı değil, üniversitenin kararsız, medrese anlayışlı, korkak
yönetimine karşı da kazanılmış bir zaferdi.
 
Fakülte yönetimleri fakültelerin açılış ve sınav günlerini belirledi. Boykotu başlatan Edebiyat
Fakültesinde sınavlar 9 Eylül günü başlayacaktı.
 
Türk süvarileri İzmir'e girerken.
 
İSTANBUL FİYASKOSUNUN ertesi günü Yüksek Komiser Stergiadis, İzmir'de, tepki çekmemek
için İyonya adını anmadan, Ege'de özerk bir yönetimin kurulduğunu ilan etti.
 
Bu girişim, İzmir'i Türklere geri veren barış şartlarına karşı Yunanlıların bulabildiği tek çareydi.
Ordu Anadolu'yu boşaltsa bile, geride bir Yunan yönetimi kalacaktı.
 
Büyük Taarruza Hazırlık 585
 
İyonya özerk Yönetimini Müslümanlar adına Belediye Başkanı Hacı Hasan Paşa bir demeçle
destekledi.
 
Lloyd George da Avam Kamarası'nda bu hareketi haklı bulduğunu bildiren bir konuşma yaptı.
Böylece İzmir'in Türklere geri verilmesinden caydıklarını dolaylı bir şekilde açıklamış oldu.95
 
GAZİ, Fevzi Paşa, İsmet Paşa ve Asım Bey, öğleden sonra toplandılar.
 
Geceki görüşmeler sonunda plan kesin şeklini almıştı. Uygulanması için Bakanlar Kurulunun kararıgerekiyordu.
 
Afyon karşısına üç piyade, bir süvari kolordusu yığılacaktı, yani yüz bin kadar insan ve on binlerce
hayvan... Yürüyüş çizelgelerini ve uygulama esaslarını inceleyen Fevzi Paşa neşe içinde, "Düşmanı
uyandırmamak ve yanıltmak için mükemmel çareler bulmuşlar" dedi. Birlikler düşmanın anlamaması
için son yığınak yerine taarruzdan bir gün önce geleceklerdi.
 
Gizliliği sağlamak için kolorduların çevresindeki ve yürüyüş yolları üzerindeki köyleri, Yunan
taarruzu bekleniyor bahanesiyle, geriye göndermek, hareket alanını haber sızmasına karşı güven altına
almak gerekiyordu.96Yürüyüş 14 Ağustos günü başlayacaktı.
 
Asım Bey, "Yunanlılar da geçen yıl Sakarya'ya doğru yürüyüşe 14 Ağustos günü başlamışlardı" dedi.
 
Hepsi bir an için o ateşten günlere gittiler ve geri döndüler.
 
Fevzi Paşa koca sesiyle güldü:
 
"O uzun yürüyüşle bizi aldatıp güya baskın vereceklerdi. Baskın nasıl olurmuş şimdi görürler."
 
BUGÜN Fethi Okyar Paris'ten Londra'ya geçti.
 
Ayağının tozuyla Dışişleri'ne başvurdu, Bakan ile görüşmek için randevu talep etti.
 
Günlerce bekleyecek, sürekli oyalanacak, atlatılacak, Bakan ile de, Başbakan ile de
konuşamayacaktı.
 
Buna karşılık Lloyd George, Avam Kamarası'nda dış politika hakkında açılan genel görüşme
sırasında, 4 Ağustos günü, yeni ve sert bir konuşma yaparak, barış ümitlerini ve olasılıklarını
bütünüyle yok etti:
 
586 Şu Çılgın Türkler / Türk Büyük Taarruzu
 
"..Ankara, martta bildirdiğimiz barış şartlarının hâlâ geçerli olduğunu sanıyorsa, çok aldanı-yor. Bu
şartlar artık hükümsüzdür. İzmir'de hâkimiyet Türklere bırakılamaz..." 97
 
GENERAL HACİANESTİ Trakya'dan sessizce İzmir'e döndü. Lloyd George'un konuşmasına rağmen
çok mutsuz görünüyordu. General Valettas'a dert yandı:
 
"İngiliz Genelkurmayının
 
Lloyd George 'un zorlad.ğ. çözüm: İstanbul'u işgal etmemize olumlu Savaş! baktığını biliyordum.97a
Çok iyi bir
 
plan yaptık. İstanbul'a kolayca girecektik. Fakat namussuz Fransızlar karşı çıkmış. Hırsız İtalyanlar da
onlara katılmış. İngiltere müttefiklerinin yanında yer almak zorunda kaldı. Yoksa şimdi İstanbul'daolacaktık. Birliklerin ne kadar sevinç ve heyecan içinde yola çıktığını tahmin edebilirsin. Askeri
geriye zorlukla çektik, güç yatıştırdık. Bu işin peşini bırakacak değilim. Düşmanda kıpırdama var
mı?"
 
"Hayır. Her şey bıraktığınız gibi. Hiçbir hareket yok."
 
"Güzel."
 
Oysa büyük fırtınanın patlamasına çok az kalmıştı.
 
KURBAN BAYRAMININ üçüncü günü, 6 Ağustos 1922'de, Bakanlar Kurulu vilayet konağında
toplandı. Yusuf Kemal Bey Lloyd George'un yaptığı son konuşmanın çevirisini getirmişti.
 
Konuşma öfke, üzüntü ve nefretle dinlendi. Mahmut Esat Boz-kurt, "Savaşmaktan başka çare kalmadı"
dedi. Vehbi Bey kararsızdı:
 
"İyi ama taarruz edebilecek halde miyiz? Meclis'teki bazı asker arkadaşlar, taarruzu düşünmeyi cinnet
sayıyorlar." 98
 
Ata Bey M. Kemal Paşa'ya, "Siz ne düşünüyorsunuz Paşam?" diye sordu. Paşa da böyle bir soru
bekliyordu, "Ben de bu konuda
 
Büyük Taarruza Hazırlık 587
 
açıklama yapmak için gelmiştim.." dedi, "..Hükümet kabul ederse, ordu taarruza geçmeye hazırdır."
 
Odaya hayret, heyecan, sevinç ve kaygıyla karışık bir sessizlik çöktü. İlk önce Din İşleri Bakanı
ayıldı:
 
"Oooh, elhamdülillah!"
 
"Önce Fevzi ve Kâzım Paşalar, gizli kalması kaydıyla, bilgi sunsunlar. Sonra durumu tartışalım.
Yalnız taarruz tarihini sormamanızı rica ediyoruz."
 
Rauf Bey saygıyla, "Sormayız Paşam" dedi.
 
Fevzi Paşa bilgi vermeye başladı."
 
BAKANLAR KURULU kısa bir görüşmeden sonra, taarruza geçilmesini onaylamıştı. Alınan karar
kesin olarak gizli tutulacak, Mec-lis'e ancak taarruz başlayınca bilgi verilecekti.
 
Karar hemen Akşehir'e bildirildi. İsmet Paşa, Asım ve Tevfik Beyleri odasına çağırdı:
 
"Ordu komutanlarına taarruza hazırlık emrini hazırlayın. Bugün yollayalım."
 "Başüstüne."
 
"Her şey gizli yürütülecek. Taarruz kararını, sadece tümen komutan ve kurmay başkanları bilecek.
Taarruz edileceği alt kademelere cepheye iyice yaklaşılınca açıklanacak. Bütün faaliyetler olası bir
düşman taarruzuna karşı hazırlık olarak gösterilecek. Birliklerin çevresindeki ve yürüyüş yolları
üzerindeki köyler hemen boşaltılsın. Bu bölgeye giriş-çıkış sıkı denetim altına alınacak. Kuş
uçurtulmayacak. Hata yapanın fena halde canını yakarım." 10°
 
FARİS AĞA İbrahim Ethem Bey'in yanına çöktü:
 
"Beyim, izninle söyleyeceklerim vardır."
 
"Buyur Faris Ağa."
 
"Neredeyse bir yıldan beri dağdayız. Sonunda Halil Efe'yi de şehit verdik. Parti Pehlivan Ağa yaralı.
Biz bitiğiz. Bu kışı da dağda geçirecek halimiz kalmamıştır. Artık cephe gerisini terk edip orduya
katılmamız iyi olur diye düşünüyorum."
 
İ. Ethem Bey azarladı:
 
"Boş konuşma. Ordu mutlaka taarruza geçecek."
 
588 Şu Çılgın Türkler / Türk Büyük Taarruzu
 
"Ne zaman? Kışın bekledik, olmadı. Baharda bekledik, olmadı. Yaz da geldi, geçiyor. Ne bir ses, ne
bir nefes."
 
Milyonlarca mazlum, kaç zamandır ordu yürüyecek diye beklemekteydi. Gemlikli Hafize Nine
sızlanıyordu:
 
"Hani Kemal'in askerleri gelecekti?"
 
Mekece'deki Deli Baba ağlayıp duruyordu:
 
"Hani ordu kızlarımızın öcünü alacaktı?"
 
Alaşehirli Fatma Yunan askerlerinin incittiği kadınlardan biriydi. Gelmeyen orduya sövüyordu:
 
"Korkaklar! Yalancılar! Hainler!"
 
KRAMER PALAS'ın bahçesi yine kalabalıktı. Rumlar Lloyd Ge-orge'un son ve kesin açıklamasının
sevinci içindeydiler. L. George 'Helenizmin koruyucusu' ilan edilmişti.
 
Yarbay Spridonos ile ordunun yeni Hareket Şubesi Müdürü Albay Passaris yemek yiyorlardı. Genel
neşeye aykırı olarak ikisi de durgundu. 
Albay Passaris, Albay Sariyanis'in tam tersi, ölçülü, hesaplı, gerçekçi bir kurmaydı. Ordunun İzmir
önüne çekilerek cephesini daraltmasından yanaydı. İstanbul'un işgal girişimine de karşı çıkmıştı ama
sözünü dinletememişti.
 
Passaris sigara yaktı:
 
"Lloyd George'un son konuşması beni korkuttu."
 
"Neden?"
 
"Türklere savaşmaktan başka yol bırakmadı."
 
"Evet ama Türklerin savaşabileceğini gösteren bir işaret yok.'!
 
"Bence çok uyanık durmalıyız. Ama başta komutan olmak üzere herkesin içi rahat." 
ORDUNUN taarruza kadar iki milyon yüz bin liraya ihtiyacı olduğu hesaplanmıştı. Milli Savunma
Bakanı bastırıyor, Maliye Bakanı "Hazinede beş kuruş kalmadı" diye feryat ediyordu.
 
Başkomutan Bakanları direksiyon binasına çağırdı. İki Bakan da pek acıklı bakıyordu. Başkomutanın
sakin, hatta güleç bir hali vardı. Bu hal etekleri tutuşmuş iki Bakanın da gücüne gitti.
 
Büyük Taarruza Hazırlık 589
 
M. Kemal Paşa, "Beyler.." dedi, "..tamamen çaresiz değiliz. Hindistan Müslümanlarının yolladığı
600.000 lira bankada duruyor. Hiç dokunmadım. Kimseye de dokundurtmadım. Bu parayı Maliye
Bakanlığı emrine vereceğim. İlk ihtiyaçları karşılar." 10Oa
 
Kâzım Paşa'nın yüzü güldü. M. Kemal Paşa Hasan Fehmi Bey'e döndü:
 
"Geriye bir buçuk milyon lira kalıyor. Onu da Maliye Bakanı olarak siz bulacaksınız."
 
Babacan Hasan Fehmi Bey kurşun yemiş gibi oldu. Sesi kısıldı:
 
"Nerden? Bulabileceğim hiçbir yer yok."
 
Başkomutan mazeret kabul etmez bir tavırla, "Bunu ben bilemem.." dedi, "..siz bu göreve işte bu zor
gün için seçilmiştiniz." 101
 
Hasan Fehmi Ataç, direksiyon binasından içi yanarak, dizleri titreyerek çıktı. Taarruzun parasızlık
yüzünden yapılamaması halinde başına gelebilecekleri düşünmemeye çalışıyordu.
 
Gece uyuyamadı.
 
Sabah işe bir çare bulmuş olarak geldi. Ankara Osmanlı Bankası Müdürü Mösyö Bojeti'yi makamına
davet etti.
 
Mösyö Bojeti, Fransız şivesiyle tatlı bir Türkçe konuşurdu. "Beni emretmişsiniz" dedi.
 
"Estağfurullah. Rica etmiştim. M. Kemal Paşa adına bankanda bulunan 600.000 lira Bakanlığımın
emrine verildi."
 
"Evet, Gazi Paşa'nın yazılı talimatını aldım."
 
"Bir konu daha var. Bankan şu anda tarihi bir an yaşıyor Mösyö Bojeti."
 
Müdür şaşırdı, bu ânın tarihi olmasını gerektirecek hiçbir olağanüstü durum yoktu:
 
"Nasıl tarihi an? Anlamadım."
 "Maliye'ye bir buçuk milyon lira lazım ve bu parayı bana sen bulup borç olarak vereceksin."
 
Müdür çok telaşlandı:
 
Mösyö Bojeti
 
590 Şu Çılgın Türkler / Türk Büyük Taarruzu
 
■•$■
 
"Ben, hayır, buna imkân yok!"
 
"Boşuna çırpınma. Milli hükümetin sınırları içinde 16 şubeniz var. İstediğim bu parayı vermezsen,
şubelerinin tamamına el koyar, kasalardaki bütün parayı alır, yerine makbuz bırakırım. Düşünmek
için sana bir saat mühlet. Git, düşün, gel!"
 
Mösyö Bojeti durumun ciddiliğini anlamıştı. İşi uzatırsa miktarın artacağından korktu, "Mühlet
istemem." dedi, "..bir buçuk milyon liraydı değil mi?"
 
"Evet."
 
"Peki. Yarın emrinizde olur."
 
Hasan Fehmi Bey, büyük bir cömertlikle, "Şimdi bir bardak çayı hakkettin" dedi.102
 
7 AĞUSTOS GÜNÜ Vahidettin ile Sir Harold Rumbold son kez görüştüler. Bir daha görüşmeleri
kısmet olmayacaktı.
 
Rumbold bu görüşmeyi Lord Curzon'a şöyle bildirdi:
 
"..Barış ümidimi sordu. İngiltere'nin her barış çabasına öncülük ettiğini, bu çabaların başarısızlığının
sebebini Ankara'da aramak gerektiğini anlattım. Milliyetçi liderlere karşı ağır hakaretlere başladı.
Onların bir hükümet değil, bir asiler ve ihtilalciler topluluğu, İttihatçı ve Bolşevik olduklarını
söyledi.
 
Kendisinin barış yapmaya, bunun için fedakârlıkta bulunmaya hazır olduğunu belirtti.
 
Milliyetçilerin bastırılması için meşru hükümetin desteklenmesini, İstanbul kuvvetlerine silah ve para
yardımı yapılmasını istedi." 103
 
Sir Harold Rumbold tecrübeli bir diplomattı; birçok şaşırtıcı, çarpıcı olaya tanık olmuştu ama
böylesini ne görmüş, ne de duymuştu. Yazmayı bırakıp bir an durdu. "İnanılmaz bir durum.." diye
düşündü, "..Türk Sultanı, düzenini korumak amacıyla Sakarya Savaşı'nı kazanmış Türk ordusunu
silahla yok etmek istiyor, daha da şaşırtıcı olanı, yok edebileceğini sanıyor. Böyle birine ne denir?"
 ALİ KEMAL'in bugünkü yazısı şöyle başlıyordu: "Tehlike üzerimize doğru yürüyor. İzmir'i, Edirne'yi
kılıçla, kuvvetle kurtarmak, Yunanlıları denize dökmek tasavvuru, bir rüya idi, bir hülya oldu.
 
Ankara'nın iç ve dış siyaseti iflas etmiştir"104
 
Büyük Taarruza Hazırlık 591
 
AFYON GÜNEYİNE kaydırılacak birliklerin geçeceği yollar, konaklayacakları yerler belirlenmişti.
İstihkâm birlikleri ve işçi taburları ağır topların geçeceği yollan düzeltiyor, köprüleri güçlendiriyor,
dar geçitleri genişletiyordu. Toprakta iz kalırsa, çalışıldığı anlaşılmasın diye, ağaç dalları ya da
samanla örtülüyordu.
 
Yürüyüş sırasına bağlı olarak köyler boşaltılmaktaydı.
 
Yürüyüş emrini alan birlik hava kararınca yola çıkacak, yol boyunca ışık kullanmayacak, gün
doğmadan önce konaklayacağı yere varacaktı. Herkes ağaç altlarına, evlere, ahırlara, ambarlara
sığınıp akşama kadar gözden saklanacak, gündüz kimse görünmeyecek, ateş yakılmayacak, açıkta
kalan her şey maskelenecekti.
 
Amaç çok sık uçan Yunan keşif uçaklarına açık vermemekti.
 
Bazı birliklerin, ayrıldıklarının anlaşılmaması için çadırları sökmeden bırakması uygun görüldü.
Geride kalacak az sayıda er, birlik ayrılmamış gibi günlük etkinlikleri sürdürecekti. Düşmanı
kandırmak için kimi küçük birlikler gündüz ters yönde yürütülüp gece geri alınacaktı.
 
İsmet Paşa yürüyüşü günlük, kısa emirlerle kendi yönetecekti.
 
13 Ağustos günü ilk emrini verdi: 14/15 Ağustos gecesi, Birinci Kolordu'dan 15. Tümen Çay batısına
kayacak, onun boşalttığı yere de Dördüncü Kolordu'dan 11. Tümen gelecekti.
 
Büyük yürüyüş bir gün sonra başlayacaktı.
 
İkinci Bölüm
 
Afyon Güneyine Yürüyüş
 
14 Ağustos 1922 - 25 Ağustos 1922
 
AFYON'UN GÜNEYİNE dört kolordu kaydınlacaktı: 100.000 kadar insan, binlerce at, hayvan ve
araba.
 
Birinci Kolordu Çay yakınında, İkinci Kolordu Emirdağ'da, Dördüncü Kolordu Bolvadin civarında,
Süvari Kolordusu Ilgın ve Akşehir çevresindeydi.
 
Bu gece (14 Ağustos) yola çıkacak olan 15. Tümen'in Komutanı, Batı Cephesi eski Kurmay BaşkanıYarbay Naci Tınaz'dı. 15. Tümen'in eski Komutanı Şükrü Naili Bey, 2. Ordu'ya bağlı Üçüncü
Kolordunun Komutanı olmuştu.
 
Subaylar ve askerler erkenden yemeklerini yediler.
 
Komutanlar alayları, bataryaları ve ağırlık kollarını denetlediler. Bir Yunan taarruzu olasılığına karşı
önlem olarak yer değiştirdiklerini sanan subaylar ve askerler, neşesiz ve öfkeliydiler.
 
Hava iyice kararınca 15. Tümen yürüyüşe geçti.
 
Afyon Güneyine Yürüyüş 593
 
Yürüyüşten sonra Türk ordusunun yerleşimi
 
ANKARA'da Azerbaycan Büyükelçiliğinde yemek vardı. Zengin bir büfe hazırlanmıştı. Azerbaycan
elçiliği görevlileri ile Türk ve Rus misafirler, öbek öbek oturmuş sohbet ediyor, yiyip içiyorlardı.
Piyanoda bir hanım alçak sesle Azeri şarkıları söylüyordu.
 
M. Kemal Paşa, İbrahim Abilov ve Aralov, bir köşede oturuyorlardı. İbrahim Abilov her zamanki
gibi Sovyet rejimini överek M. Kemal Paşa'yı etkilemeye çalışmaktaydı. M. Kemal Paşa, "İbrahim
Bey.." dedi gülerek, "..Türkiye çok farklı bir memleket. Kaldı ki rejiminizin ne gibi safhalar
geçireceği de daha belli değil. Henüz deneme safha-sındasınız."
 
İbrahim Bey itiraz etti:
 
"Yo, bizim rejim tamamdır."
 
594 Şu Çügın Türkler / Türk Büyük Taarruzu
 
"Şimdi bu tartışmayı bırakalım. Size söyleyeceklerim var. Uygun bir yere geçelim."
 
İbrahim Abilov'in çalışma odasına geçtiler.
 
"Bir hafta sonra, taarruza geçmek üzere cepheye hareket edeceğim.."
 
Abilov ve Aralov heyecanlandılar.
 
"..Ama bunu dünyadan gizlemek, özellikle İngilizlerin Yunanlıların yardımına gelmesini önlemek
istiyorum. Sizden bir ricam var. Ben Ankara'dan ayrıldıktan sonra, Çankaya'da bir çay partisi
vereceğim ilan edilecek. Bu parti ertelenecek. Siz de birkaç gün sonra, bir kabul resmi
düzenlediğinizi açıklarsınız. Kabul resmi başladığı saatte, görevlendireceğim biri gelip
rahatsızlandığım için katılamayacağımı bildirir. Bu bana birkaç gün daha kazandırır. Ne dersiniz?"
 
"Tamam."
 Aralov da, "Kabul" dedi.
 
"Teşekkür ederim."
 
Abilov, "Paşam.." dedi heyecan içinde, "..sen muzaffer olacaksın. Çünkü Allah vatanını savunanla
beraberdir." * . Sarıldılar.
 
Dışarda piyanoya bir Türk geçmiş olmalıydı. Bir İzmir türküsü duyuldu:
 
"İzmir'in kavakları
 
Dökülür yaprakları..."
 
TAARRUZ ZAMANI yaklaştıkça Yakup Şevki Paşa'nın huysuzluğu artmaktaydı. Erkenden yatmıştı
ama uyuyamıyordu.
 
Emrinde sadece iki kolordu kalmıştı, yani beş piyade ile bir süvari tümeni. 1. Ordu cepheyi yarana
kadar, bu kadarcık kuvvetle iki buçuk düşman kolordusunu, sürekli hücum ederek yerinde tutması
gerekiyordu.
 
Yerinde tutulması gereken düşman, 2. Ordu'dan üç kat kalabalık, silah bakımından beş kat güçlüydü
ve 1. Ordu, cepheyi kaç günde yarabilirdi?
 
Yarabilir miydi?
 
Afyon Güneyine Yürüyüş 595
 
Taarruzdan önce elbette bir toplantı yapılacaktı. Bu toplantıda sözünü geçirinceye kadar plana yine
itiraz etmeye karar verince biraz rahatladı, az sonra uyudu.
 
KZIM PAŞA öğleye doğru M. Kemal Paşayı Meclis'teki odasında buldu.
 
"Bütçe Komisyonu, Milli Savunma bütçesi için bir alt kurul kurmuş. Ordu hakkında bilgi vermem için
beni çağırıyorlar. Ne emrediyorsunuz?"
 
"Seni hırpalayacaklardır. Ne derlerse desinler, sineye çek. Taarruzdan bahsetme. Fevzi Paşa'nın
cepheye gittiğini de söyleme."
 
"Peki efendim."
 
YUNANLILAR sonsuza kadar Anadolu'da kalacakları ümidi ile çeşitli hazırlıklara girişmişlerdi.
 
Hükümet Anadolu'da Yunan Milli Bankasının şubeler açmasını uygun görmüştü. İlk şube eylülde
Ayvalık'ta açılacaktı. İzmir'de de bir üniversite kurulması kararlaştırıldı.
 Türk ordusunun bu rüyalara son verecek olan sessiz yürüyüşü kesintisiz sürüyordu. Dördüncü
Kolordu'dan 5. Tümen de 17 Ağustos akşamı güneye doğru yola çıktı.
 
M. KEMAL PAŞA da 17 Ağustos gecesi Konya'ya hareket edecekti.
 
Gündüz Rauf Bey'e, Kâzım Paşa'ya ve evinde hasta yatan Yusuf Kemal Bey'e veda etmişti. Hükümet
M. Kemal Paşa'nın Ankara'da olduğu izlenimini verecekti.
 
Akşam yemeğini annesi, Fikriye ve Abdurrahim'le üst kattaki sofada yedi. Annesinin elini öperek
veda etti, duasını aldı.
 
Aşağıya indi. Merkez Komutanı Yarbay Fuat Bulca ve yardımcısı Yüzbaşı Vedat gelmiş,
bekliyorlardı. "Ankara'dan ayrıldığımı belli etmeyeceksiniz.." dedi, "..hazırladığımız sahte programı
uygulayın. Bana zaman kazandırın."
 
"Başüstüne."
 
İki araba kapıdaydı. Bavullar yerleştirilmişti. Bu kez Mahmut Soydan Bey de refakat subayı olarak
beraber geliyordu. Gazi Fikriye
 
596 Şu Çılgın Türkler / Türk Büyük Taarruzu
 
ve Abdurrahim'le de vedalaştı. Fikriye her zamanki gibi sırtını sıvazlayarak yolcu etti.
 
Arabalar hareket ettiler.
 
Yarbay Fuat Bulca, Yüzbaşı Vedat, muhafızlarla birlikte küçük Abdurrahim de selam durdu. Bir
muhafız arkalarından su döktü.
 
Konya'ya ulaşır ulaşmaz telgrafhaneyi denetim altında aldırarak, bilgi sızmasına fırsat
vermeyeceklerdi.
 
ALT KURULUN Başkanı Hüseyin Avni Bey'di. Üyeler ve dinlemeye gelmiş olan milletvekilleri
büyük masanın çevresinde yer almışlardı. Muhalif üyeler arasında Kara Vasıf Bey ile Selahattin Bey
vardı. Ali Şükrü Bey ve Hafız Mehmet Bey de takviye için katılmışlardı.
 
Muhalif üyeler Kâzım Paşa'ya yüklenmeye başladılar. Kâzım Pa-şa'nın kaçamak cevapları, Müdafaa-
yı Hukukçu milletvekillerini de sinirlendirdi. Kara Vasıf Bey, "Meclis'te ordu kıpırdamayacak
dediğim zaman, M. Kemal Paşa beni ağır şekilde tenkit etmişti." dedi, "..haklı olduğum anlaşıldı.
Başkomutanlık uzatılalı bir ay oldu, ordu hâlâ bulunduğu yerde çürütülüyor. Taarruz ümidi vererek
bizi oyalıyorsunuz.."
 
"Bravo!"
 
"..Taarruz edileceğine dair en ufak bir işaret bile yok." 
Selahattin Bey söz aldı:
 
"Milli Savunma Bakanının ordunun gerçek durumunu ve kararını, bugün, burada, kaçamak yapmadan
açıklamasını talep ediyorum!"
 
Bu talebi birçok milletvekili destekledi. Kâzım Paşa, "Efendim.." dedi, "..bildiğiniz gibi ordumuz
taarruz için hazırlık yapmaya devam ediyor."
 
Muhalifler güldüler:
 
"Bu masalı bir yıldır dinliyoruz."
 
"Ne zaman hazır olacak, onu söyleyin!"
 
"Kışa mı?"
 
"Yoksa gelecek yaza mı?"
 
Kâzım Paşa, "O kadar uzun süreceğini sanmıyorum" diye cevap verdi. Kahkahalar patladı.
 
Afyon Güneyine Yürüyüş 597
 
Kâzım Paşa'nın içinden, yerinden fırlamak, "Bir hafta sonra taarruz edeceğiz!" diye bağırmak, hepsini
şaşırtmak, zıplatmak, susturmak geliyordu ama dişini sıkıp sustu, sataşmalara, küçümsemelere
katlandı.
 
Durumu bilmeyen Zamir Bey, Süreyya Yiğit'e, "Bu ne zavallı Bakan yahu!" diye yakındı. Bir de
okkalı küfür savurdu.2
 
20 AĞUSTOS AKŞAMI, İkinci Kolordu ile Süvari Kolordusu da harekete geçtiler. İki kolordu
güneye inerken, büyük komutanlar da Akşehir'de, Başkomutan'ın geniş odasında biraraya geldiler.
 
Saat 23.00'tü.
 
Başkomutan kısa bir açıklama yaptı, kararının kesin olduğunu söyledikten sonra, taarruzun nasıl
yapılacağını harita üzerinde ayrıntılı olarak anlattı.3
 
O âna kadar güneye elli bin kişi kaydırılmış, düşmanın ruhu bile duymamıştı. Düşman ordusu eski
durumunu koruyordu.4 Ne var ki bu başarı Y. Şevki Paşa'yı yatıştırmadı, Başkomutan susar susmaz
lafı kaptı, 'durumu tehlikeli bulduğunu, başarılı olunmazsa, şimdiye ka-darki kazançların da elden
gideceğini' uzun uzun yineledi.
 
Başkomutan, cevap vermedi, Asım Gündüz'e döndü:
 "25 Ağustos akşamı her türlü haberleşmeye son verilecek. Limanlara giriş-çıkış durdurulacak.
İstanbul ile İzmit arasındaki kara ve demiryolu ulaşımı kesilecek. Yani biz işi bitirene kadar dünyanın
Anadolu'dan haberi olmayacak. Yeteri kadar uçağımız var. Çocuklar düşmanın hava keşfi yapmasını
da önlesinler."
 
"Başüstüne."
 
İsmet Paşa'ya baktı:
 
"Siz de ordulara yazılı emrinizi veriniz. 26 Ağustos Cumartesi sabahı düşmana taarruz edeceğiz." 5
 
Üç yüz yıldır verilmemiş bir karar ve emirdi bu.
 
Ayağa kalktı. Başta Y. Şevki Paşa olmak üzere hepsi ayağa fırlayıp esas duruşa geçti. Nurettin ve
Fahrettin Paşaların gözleri dolmuştu.
 
"Paşalar! Gazanız mübarek olsun!"
 
ÜÇ GÜN SONRA Afyon orduevinde bir balo verilecekti. Birinci Kolordu Komutanı General
Trikupis baloya ilişkin sorunlarla ilgile-
 
598 Şu Çılgın Türkler / Türk Büyük Taarruzu
 
niyordu. İyi bir moral gecesi olacaktı. Kurmay Başkanı Albay Meren-tidis odaya girdi:
 
"Generalim, bir Türk askeri cephemize sığınmış. Türklerin Afyon güneyine gizlice üç tümen
yığdıklarını söylüyormuş." 6
 
Trikupis durakladı:
 
"Güney cephemizde zaten üç tümenleri var. Üç daha altı eder. Altı tümen taarruz için az, savunma
için çok."
 
Acele hava keşfi istedi. İki saat sonra gözlemci subay telefon etti:
 
"Bir hareket yok. Fotoğrafları gönderiyorum."
 
Eski ve yeni fotoğraflar karşılaştırıldı. Türk mevzilerinde hiçbir yenilik, değişiklik görünmüyordu.
Yine de Trikupis birliklere dikkatli olmalarını ve gözlerini açmalarını emretti.
 
İngiliz Haberalma Örgütü de ciddi bir sürpriz beklenmediğini bildirince, Atina Elçisi Lord
Granville, huzur içinde yaz tatiline çıktı. Sir H. Rumbold da çıkmak için hazırlık yapıyordu. ,
 
UÇAK BÖLÜĞÜ Akşehir'den Çay'daki alana taşınmış, cepheye yakınlaşmıştı. '""
 Uçak bölüğünde çalışır durumda 10 uçak vardı: 6 Brege-XlV keşif, 3 Spat-XIII av ve bir de De
Hawilland-9 (İsmet). Havacıların ve ustaların ağzı kulaklarındaydı.
 
Yeni uçaklarTürk havacılarını çok mutlu etmişti
 
Afyon Güneyine Yürüyüş 599
 
Yunan keşif uçaklarına engel olunması emri öğleye doğru geldi. Yunan uçakları ile çarpışma demekti
bu. Hızlı ve kıvrak Spat av uçakları bu iş için biçilmiş kaftandı. Fazıl devriye uçuşu yapması için
hemen birini görevlendirdi. Spat az sonra ok gibi uçtu.
 
Eşref Usta, "Bunlar sülün gibi uçuyorlar" dedi.
 
Abdullah Usta uyardı:
 
"Maşallah de."
 
"Maşallah."
 
25 Ağustos akşamına kadar sürekli devriye uçuşları yapılacak, 4 Yunan uçağı inmeye zorlanacak ya
da düşürülecekti.7
 
BAŞKOMUTAN, Akşehir'de eski bir Rum evinde kalıyordu.
 
Gazi öğleyin uyandı. Tıraş olup aşağıya indi. Mahmut Bey, Salih ve Muzaffer bekliyorlardı. Ali
Metin Çavuş kahvesini getirdi. Önce düşmanda bir hassasiyet olup olmadığını sordu. Az önce İsmet
Paşa telefon edip bilgi vermişti:
 
"Yokmuş efendim."
 
En önemli sorun buydu. Memnun oldu:
 
"Biliyor musunuz, gece Reşat Nuri Bey'in Çalıkuşu romanını okumaya başladım. Çok beğendim.
İhmal edilmiş Anadolu'yu ve genç bir hanım öğretmenin yaşadığı zorlukları, ne güzel anlatmış.
Bitirince İsmet e vereceğim. Sonra da sizler okuyun."
 
Mahmut Bey, "Savaşa beş kala roman okuyabiliyor.." diye düşündü, "..M. Kemal Paşayı, M. Kemal
Paşa yapan da herhalde bu Özelliği olsa gerek." 8
 
1. ORDU KOMUTANI Nurettin Paşa taarruz edecek iki kolordu komutanını çağırdı. Birlikte
Kocatepe'ye çıkarak taarruz edilecek hedefleri ve araziyi incelediler.
 
Arazinin hırçınlığı, direnek merkezlerinin ve dayanak noktalarının kat kat tel örgüler içinde olması
ikisini de etkilemedi. Bir yıldır taarruz eğitimi görmüş olan subay ve askerlerine güveniyorlardı.
 BUGÜN bir Yunan keşif uçağı bir Türk avcı uçağının saldırısına uğramış, Afyon Garipçe meydanına
zorunlu iniş yaparak kurtulmuş-
 
600 Şu Çılgın Türkler / Türk Büyük Taarruzu
 
tu. Türk cephesinden geceleri yol çalışması yapıldığını düşündüren boğuk sesler yansıyordu.
 
Trikupis Türklerin taarruz edeceğinden kuşkulandığını orduya bildirdi. Hacianesti güldü:
 
"Cephedeki komutanlar abartıcı ve duyarlı olurlar. General Trikupis de böyle. Bugüne kadarki
bilgilerimiz gösteriyor ki düşmanın genel bir taarruza geçmesi olası değil. İngilizler de bu kanıda."
 
Passaris itiraz etmeye yeltendi:
 
"Fakat generalim.."
 
Hacianesti bu kuruntulu kurmayını küçük bir el hareketiyle susturdu:
 
"Olsa olsa kendi kamuoyunu oyalamak için sınırlı bir hareket yapacaktır."
 
Valettas, "Buna rağmen.." dedi, "..bazı önlemler almamız doğru olmaz mı?"
 
Komutan General Valettas'ı dinlemek inceliğini gösterdi:
 
"Pekâlâ. Orduyu uyarın. Ama telaşa vermeden." 9
 
HABERCİ HÜSEYİN iki hafta önce, emir almak için gizlice cep heye gitmişti. Beklenmedik bir anda
Alaçam dağındaki saklanma yerlerine neşe içinde, bağıra bağıra çıkageldi:
 
"Akıncılar! Müjdemi isterim! Ordudan haber vaaaaar!"
 
Akıncılar ayaklandılar. Hüseyin, İbrahim Ethem Beye askerce selam verdi, heybesinde sakladığı
kâğıdı çıkarıp uzattı:
 
"Ordu emridir beyim. Taarruz başlayınca ne yapacağınız burada yazılıymış."
 
Müfreze komutanlarından Veli Ağa, "Taarruzun zamanı belli mi Hüseyin?" diye sordu.
 
"Bir şey demediler ama eli kulağında olmalı."
 
Bir akıncı avaz avaz haykırdı: "Ey namert düşman! Saatin geldi! Yaptıklarının hesabını vermeye hazır
ooool!"
 
İntikam tutkusu yorgun, sefil akıncılara ürkütücü bir canlılık verdi.
 İ. Ethem Bey emri okudu. Ordu bütün akıncı gruplarıyla birlikte Demirci Akıncılarının da taarruz
başlayınca harekete geçmesini, cephe gerisini de Yunanlılar için hep birden cehenneme çevirmele-
 
Afyon Güneyine Yürüyüş 601
 
rini istiyordu. Gülümsedi. Bugünü düşünerek çevredeki birçok köyü örgütlemişti. Köylüler de
düşmanı kırmaya katılacaklardı.
 
Faris Ağa sakladığı son tutam kahveyi pişirmişti. Teneke bir kupa içinde İ. Ethem Bey'e getirip verdi:
 
"Haklı çıktın beyim. Afiyet ve helal olsun." 10
 
BİRİNCİ VE DÖRDÜNCÜ KOLORDU Komutanları da, kendilerine bağlı tümenlerin komutanlarını,
gözetleme yerlerinde topladılar. Araziyi ve taarruz edecekleri hedefleri göstererek, görevlerini
anlattılar.
 
Tümen komutanlarına, taarruz edileceğini birliklerine açıklama izni verildi.
 
Ordu üç yıldır bugünü beklemişti!
 
Her acıya bu gün hayal ve ümit edilerek katlanılmıştı. Şamatasız bir kıyamet koptu. Tümenler akşam
yola düğüne gider gibi çıktılar. Dıştan yine sessizdiler ama içlerinden sevinç çığlıkları attıkları
gözlerinden belli oluyordu.
 
23. Tümen'in 68. Alayı'ndan saka eri Kel Zeynel de taarruzla ilgili bir şeyler duymuştu. Yanından
geçen takım çavuşuna, alçak sesle seslendi:
 
"Çavuşum, İzmir'e gidiyormuşuz, kaç saatte varırız?"
 
Gülmek değil, hapşırmak bile yasaktı. Ama bu konuşmayı işitenler kahkahalarını tutamadılar.
 
Zapartayı yediler.
 
SÜVARİ KOLORDUSU karargâhı ve 1. Süvari Tümeni 24 Ağustos sabaha karşı Sandıklı'ya geldi.
 
Bu kolordu, düşman cephesi yarılınca, açılan gedikten geçerek Sincanlı ovasına, düşman gerisine
akacaktı. Bunun için cephe yarılın-caya kadar beklemesi gerekiyordu. Bu durum Fahrettin Paşa'yı
sıkıyordu. Başka bir çözüm bulmalıydı.
 
Çiğiltepe ile Toklu Sivrisi arasında, 15 km. genişliğinde, sarp, sık ormanla kaplı ve yolsuz Ahır Dağı
vardı. Buradan geçmenin imkânsızlığı yüzünden Yunanlıların geceleri bu kesimde nöbetçi bırakmaya
gerek duymadıklarını öğrendi. Sol yanda mevzilenmiş olan 6. Tümen'in akıncıları buraları iyi bilirdi.
Bu tümenin komutanı ile ilişki
 
602 Şu Çılgın Türkler / Türk Büyük Taarruzu 
kurdu. 1. Süvari Tümeni'ne de Ahır Dağı'na 3 keşif kolu çıkarmasını emretti.
 
Ballıkaya denilen yerden Yunan cephesinin gerisine, Sincanlı ovasına inen dar, uçurumlu, gerçekten
geçilmez gibi görünen bir dağ yolu olduğu öğrenildi.
 
Fahrettin Paşa orduya, Süvari Kolordusu'nun, cephenin yarılmasını beklemeden, 25 Ağustos akşamı,
bu keçi yolundan dağı aşmasını, 26 Ağustos sabahı Yunan cephesinin gerisine inmesini önerdi.
 
Ordu komutanının da gözü karaydı. Bu tehlikeli ön^Şiyi kabul etti.11 t»
 
Fahrettin Altay ve Karargâhı
 
24 AĞUSTOS günü, akşama doğru, Başkomutan, Genelkurmay Başkanı ve Batı Cephesi Komutanı ile
karargâhları bir dizi otomobil ve kamyonla Akşehir'den ayrıldılar.
 
Bu gece cephe gerisindeki Şuhut kasabasında kalacak, 25 Ağustos günü Kocatepe'nin eteğindeki
çadırlı ordugâha geçeceklerdi.
 
Afyon Güneyine Yürüyüş 603
 
Öndeki arabada M. Kemal, Fevzi ve İsmet Paşalar vardı. M. Kemal Paşa gülümseyerek, "Fransız
Başbakanı Mösyö Poincare gizli bir mesaj yollamış.." dedi, "..diyor ki: 'Eğer taarruz edip Afyon'u
alabilir ve on beş gün elinizde tutabilirseniz, yakında Venedik'te toplamayı düşündüğümüz barış
konferansında bu başarı, sizin için oldukça önemli bir koz olur!'lla
 
Fevzi ve İsmet Paşalar yüksek sesle güldüler. Fevzi Paşa, "Bunlar hâlâ gücümüzün farkında değil"
dedi.
 
"İyi ki."
 
M. Kemal Paşa Çalıkuşu'nu bitirmişti. Kitabı İsmet Paşa'ya verdi.
 
M. KEMAL PAŞA ve arkadaşları Şuhut'a girerken, Afyon'daki orduevinde balo başlamıştı. Görevleri
baloya katılmalarına elveren subaylar ve eşleri, sevgilileri salonu doldurmuşlardı. Neşe içinde yiyip
içiyorlardı.12 Bazı subaylar İzmir'deki eşlerini bu balo için Afyon'a çağırmışlardı.
 
Hanımların hepsi tuvaletliydi.
 
General Trikupis ile kolordusuna bağlı 1. Tümen Komutanı General Frangos, 4. Tümen Komutanı
General Dimaras, 5. Tümen Komutanı Albay Rokka, 12. Tümen Komutanı Albay Kalidopulos,
birlikte oturmaktaydılar. Baloya katılabilen subaylarının mutluluğunu izliyorlardı.
 
Sakarya yenilgisinin acı etkisi hayli azalmıştı.
 İzmir'den getirtilen orkestra dans müziğine geçince, pisti şık subaylar ve güzel kadınlar kapladı.
Rugan çizmeler ve ayakkabılar, ince ve yüksek topuklu iskarpinler, yeni cilalanmış pist üzerinde
daireler, helezonlar, zikzaklar çizmeye başladılar.
 
BU SAATLERDE Birinci ve Dördüncü Kolorduya bağlı tümenler ve ağır top taburları da, derin bir
heyecan ve sessizlik içinde, son konaklarına yürüyorlardı.
 
Cepheye yaklaşıldığı için birçok ek önlem alınmıştı. Atların, katırların, kadanaların ayaklarına, top
ve araba tekerlerine çuval sarılmış, huysuz hayvanların ağzı bağlanmıştı.
 
Sabah ulaşacakları konaktan bir sonraki durak, taarruza hazırlık hattıydı.
 
604 Şu Çılgın Türkler / Türk Büyük Taarruzu
 
Tümenler, bataryalar, ağır top taburları ve süvari bölükleri, gün doğmadan son konaklarına ulaşıp
yerleştiler. Balo da bu sırada dağılıyordu. Akşama kadar sessizlik içinde saklanacaklardı.
Saklanacak yeterli yer olmayan konaklarda kalacak birlikler bol yapraklı dal parçalarıyla
gelmişlerdi. Açıkta kalanlar bunların altına girdiler.
 
Tarih 25 Ağustos 1922, günlerden cuma idi.
 
İsmet Paşa saat 12.00'de ordulara ve Kocaeli Grubu'na genel taarruz emrini yolladı.
 
CEPHEDEKİ bazı kıpırtılar, tecrübeli Trikupis'i iyice huylandırdı. Her olasılığa karşı tümenleri
alarma geçirdi. Hastanelerdeki ağır hastaların İzmir'e yollanmasını emretti. İkinci (İhtiyat)
Kolordu'dan takviye olarak 7. Tümeni istedi. Kolordu kurmayları Türklerin Afyon önünde en fazla 6
tümen toplayabileceğini hesap etmişti.13 Bu kadar bir kuvvet Afyon müstahkem mevkii için bir
tehlike değildi.
 
Trikupis, Türklerin Afyon güneyinde bunun iki katı kuvvet topladıklarını bilmediği için akşam
orduevinde iştahla yemek yedi, keyifle şarap içti.
 
Erkenden yatacak, cehenneme uyanacaktı.
 
GÜN BATIYORDU.
 
Sesi güzel askerler, topların, cephane sandıklarının ya da taşların üzerine çıkarak ezan okudular.
Cephe boyunca tabur tabur akşam namazı kılındı ve zafer için dua edildi.
 
Sessizce sıcak yemek yenildi.
 
Uzun asker kaputlu, beyaz başörtülü Gül Hanım Dördüncü Kolordu birliklerini dolaşıyordu:
 
"...Hiç yakınmadan silahınıza cephane, size ekmek taşıdık. Yük-sünmeden siperlerinizi kazdık.
Severek yaranızı yıkadık, kırığınızı sardık. Ateş altında suyunuzu yetiştirdik. Yolunuza saçımızıserdik. Şimdi bunca kadının hakkını, erkek olmanın bedelini ödeme vaktidir. Eğer bu sefer
kardeşlerinizi kurtarmadan dönerseniz, bilin ki ananız da, bacınız da, yavuklunuz da hakkını helal
etmeyecektir..."
 
23. Tümen'de bir er onbaşısına fısıldadı:
 
"Alay sabah sancak açacak mı?"
 
"Öyle duydum."
 
Afyon Güneyine Yürüyüş 605
 
"Açarsa, askere rüzgâr yetişemez."
 
15. Tümen'de bir teğmen takımını çevresine toplamıştı:
 
"Eğer gözümü bir an için olsun geriye çevirirsem, ölümden yılıp da geriye tek bir adım bile atarsam,
beni hain bilin. Kanım size helal olsun!"
 
Askerler köyden gelmiş mektup, sigara tabakası, yavuklu yadigârı çevre, işlemeli çorap gibi değerli
eşyalarını bölük eminine teslim ettiler. Sonra birbirleriyle helalleştiler. Dargınlar barıştı.
 
Toplan boruları vurmaya başlamıştı. Silahları kuşanıp düzene girdiler. Sallanıp da ses çıkaracak ne
varsa hepsini sıkılayıp bağladılar.
 
Takımlar, bölükler, taburlar, alaylar, bataryalar, cephane ve yiyecek kolları, sıhhiyeciler,
muhabereciler, istihkâmcılar, gündüzden yolları öğrenmiş kılavuzların öncülüğünde, taarruza hazırlık
mevkilerine doğru, büyük bir sessizlik içinde yürümeye başladılar.
 
Kısa bir yürüyüş yapacaklardı.
 
Üç günlük bir hilal vardı gökyüzünde. İnce kollarıyla bir yıldızı kucaklamıştı. Yaşlılar bunu zafere
yordular.14
 
DAĞ YOLUNUN bir yanı dik yamaç, bir yanı uçurumdu. Çok dikkatli olmak gerekiyordu. Albay
Mürsel Baku'nun komutasındaki 1. Süvari Tümeni, kılavuzla birlikte, öncü olarak tek sıra olup
Ballıka-ya'dan yola çıktı.
 
1. Süvari Tümeni'ni, Kolordu Komutanı ve karargâhı izledi. Arkadan 14. Tümen, en sondan 2. Tümen
gelecekti. Toplan, telsiz ve ağırlık kollarını 2. Tümen getirmeye çalışacaktı.
 
Sabah Sincanlı Ovası'nda olabilmek için Süvari Kolordusu'nun, hiç durmadan yürüyüp zifiri
karanlıkta bu ip gibi dağ yolunu geçmesi gerekiyordu.
 
PAŞALAR ve karargâhlarının savaş kademeleri, halkın "Kılıcınız keskin olsun! Allah'a emanet olun!"sesleri arasında Şuhut'tan ayrılıp Kocatepe'nin eteğindeki çadırlı ordugâha taşınmışlardı. Ordugâh
Çakırözü deresinin yanına kurulmuştu.
 
Yalnız telgraf takırtıları, telsiz bipleri ve su değirmeninin gıcırtısı duyuluyordu.
 
606 Şu Çılgın Türkler / Türk Büyük Taarruzu
 
İsmet Paşa ile Asım Bey gelen raporları inceliyorlardı. Fevzi Paşa çadırına çekilmiş, Kuran
okuyordu. Başkomutan çadırının önünde asılı büyük gaz lambasının ışığında, portatif masaya serili
haritanın başına geçmişti.
 
Saklamaya çalışıyordu ama heyecanlı olduğu belliydi. Oyalanmak için Mahmut Bey'e bilgi vermeye
başladı:
 
"Şurası Afyon'un güneyindeki tepeler. Bunların hemen arkası Sincanlı ovası. Bu ovadan Afyon-İzmir
demiryolu geçiyor. Yani Yunan ordusunun can damarı.
 
Asıl taarruz bölgesinde Birinci ve Dördüncü Kolordularımız, düşmanınsa takviyeli iki tümeni var.
Yarma bölgesinde düşmandan altı kat daha güçlüyüz.15 İşte gizlice yürüyerek yaptığımız yığınakla
bunu sağladık. Yüz bin kişi yürüdü Mahmut Bey. Planlama, uygulama ve disiplin bakımından müthiş
bir olay bu. Düşman duymadı. Akşamki hava keşfine göre düzeninde hiçbir değişiklik yok. Kısacası
baskın başarılı olmuştur.
 
İkinci Kolordumuz, öndeki kolordularınızın gerisinde, yedekte bekleyecek.
 
Yunan ordusunun düzeni ise şöyle: Kuzeyde, Kocaeli Grubumuz karşısında 11. Tümeni, Eskişehir ve
çevresinde Üçüncü Kolordusu, Afyon ve çevresinde Birinci Kolordusu var. İkisinin arasında ise
General Digenis'in İkinci Kolordusu bulunuyor. Bu kolordu kuzeye, güneye yetişmeye hazır yedek
kuvvet.
 
Genel savaşçı sayısı bakımından denk sayılırız. Ama silahça bizden hayli üstün oldukları kesin. Daha
fazla silahlanmamız mümkün olmadı.16
 
Bunca emeğin ve çabanın boşa gitmemesi için General Digenis yetişip de Trikupis'in kolordusunu
takviye etmeden önce, cepheyi en geç iki gün içinde yarmamız gerekiyor. Üçüncü güne kalırsak
durumumuz zorlaşır.
 
Ama inanıyorum ki en geç ikinci gün kesinlikle yararız.
 
Cepheyi yarıp Sincanlı ovasına inerek, General Trikupis'in ve General Digenis'in kolordularının
İzmir'le bağlantılarını kesmiş olacağız. Bu iki kolorduyu birkaç gün içinde çevirip imha edeceğimizi
sanıyorum. Sonra..."
 
Sustu.
 Dalıp gitti.
 
Afyon Güneyine Yürüyüp 607
 
Üçüncü Bölüm
 
Büyük Taarruz
 
26 Ağustos 1922 -18 Eylül 1922
 
TÜMENLER önceden belirlenmiş hazırlık hatlarına ulaşmışlardı. Ağır ve hafif toplar önceden
seçilmiş yerlere yerleştirildiler. Cephane kolları topların yanına mermi taşıyor, muhabereciler telefon
ağını kuruyorlardı. Sıhhiyeciler sargı yerlerini açmışlardı. İstihkâm birliği, hücum edecek birliklere
tel örgülerde gedik açacak tahrip müfrezeleri yollamıştı.
 
Bütün bunlar sessizlik içinde yapılıyordu.
 
Taarruz edecek birlikler, topların tanzim ve tahrip ateşleri sırasında düşman mevzilerine hücum
mesafesine kadar yanaşacaklar, topçu ateşi ileri kaydırınca, süngü hücumuna kalkacaklardı. Bölük ve
takım subayları ile çavuşlar, askerlerin arasında yerlerini almışlardı. Birlikte hücum edeceklerdi. Sis
yüzünden taarruz edecekleri tepeleri daha göremiyorlardı.
 
Askerler subayların tavsiyelerine uyarak, bir-iki saat uyumak için başlarını tüfeklerine ya da
birbirlerinin omuzlarına yasladılar.
 
Büyük Taarruz 609
 
Mehmetçik hücum emrini bekliyor
 
610 Şu Çılgın Türkler / Türk Büyük Taarruzu
 
BAŞKOMUTAN, Fevzi Paşa, İsmet Paşa ve karargâhlarının savaş kademeleri, saat 03.30'da atlara
bindiler.1
 
Sisli, serin, karanlık bir geceydi.
 
Fenerli iki süvari yol göstermek için öne geçti. Yola çıktılar. M. Kemal Paşa önde gidiyordu,
yalnızdı. Arkasından Fevzi ve İsmet Paşalar geliyordu. Daha arkada kurmaylar, yaverler, görevliler,
hizmet erleri, seyisler vardı.
 
Çevre yedekler ve geri hizmet birlikleriyle doluydu.
 
Ağır ağır Kocatepe'ye çıktılar.
 
1. Ordu Komutanı Nurettin Paşa ve ordu karargâhı savaş kademesi Kocatepe'de gecelemişti. Telefonve telgraf bağlantıları yapılmış, gözetleme çukurları açılmış, güçlü topçu dürbünleri yerleştirilmişti.
 
Nurettin Paşa paşaları karşıladı. Sis dolayısıyla topların ateşe bi-ı az geç başlayacaklarını bildirdi.
M. Kemal Paşa Kocatepe doruğunun kıyısına geldi. Aşağıya baktı.
 
Ufka kadar her yan sis içindeydi. Nurettin Paşanın yaveri paşalara çay verdi. Biraz soğuktan, daha
çok da heyecandan hepsinin içi titriyordu.
 
Saat 05.00'e doğru gün ışımaya, sis dağılmaya ve dev tepeler yavaş yavaş belirmeye başladılar.
 
Herkesin Ankara'da sandığı Başkomutan Kocatepe'de, ordusunun başındaydı. Başıyla İsmet Paşa'ya
işaret etti, İsmet Paşa Nurettin l'aşa'yı uyardı. 1. Ordu Komutanı Nurettin Paşa telefonla kolordulara
gerekli emri verdi.
 
Önce bir tek top sesi duyuldu, mermisi koca Tınaz Tepe'ye düş-f ü. Sonra bütün toplar düzenleme
{tanzim) ateşi için gürlediler.
 
05.30'da batarya komutanları zevk narası atar gibi emir verdiler:
 
"Ateş!.."
 
"Ateş!.."
 
"Ateş!.."
 
Tahrip ateşi başladı. Bu kesimde 200 kadar top vardı. Hazırlanmış ateş planına göre, Yunan
mevzilerini, direnek merkezlerini, makineli tüfek yuvalarını, tel örgüleri, yeri bilinen Yunan toplarını
ateş altına aldılar.la
 
Büyük Taarruz 61]
 
Ne Yunanlılar böyle yoğun, dehşet verici ateş görmüştü, ne de Türkler. Tepeler yanıyordu sanki.
Cephanelikler ateş alıyor, kamyonlar uçuyor, toplar parçalanıyordu. Kocatepe bile zangırdıyordu.
 
Piyadeler hücum mevzilerine, tel örgülere doğru ilerlemeye başladılar.
 
Bu cehennemlik ateş 20 dakika sürdü. Bataryalar bu kez 10 dakika sürecek imha ateşine geçtiler.
Siperleri ve gözetleme yerlerini dövmeye başladılar.
 
Başkomutan ateş planını, topların ustaca kullanımını çok beğenmişti. İsmet Paşa'ya birçok kez
teşekkür edecekti.
 
Bazı tel örgüler topçu ateşiyle yıkılmıştı. Bazılarını da istihkâm-cılar ya da sabırsız askerler yıktılar.
İmha ateşi sona erer ermez subaylar ve askerler, açılan gediklerden mevzilere, direnek merkezlerine
daldılar. 
Fırtına gibi esiyorlardı:
 
"Allah Allah... Allah Allah..."
 
Topçular ateşi ilerilere kaydırdılar. Top, makineli tüfek, el bombası, boru sesleri ve savaş naraları
içinde, 06.45'te 5. Tümen Kalecik Sivrisi'ni ele geçirdi. On dakika sonra 15. Tümen'in 38. Alayı'nın
da Tınaz Tepe'yi aldığı haberi geldi.
 
TEĞMEN ŞEVKET EFENDİ'nin güncesinden:
 
"Tınaz Tepe'yi zaptettik. Çok yazık ki alay komutanımız ttyas Bey taarruzun başladığı ilk dakikalarda
yaralandı. Yaralı olmasına rağmen geri gitmedi, kaldı, tepe zaptedilince atını sürüp Tınaz Tepe'nin
doruğuna çıktı. Düşman geride iki top bırakmış. Bir erimiz toplardan birinin üzerine çıkarak ezan
okudu:
 
Allah-ü ekber!"lb ■
 
Yarbay ilyas Aydemir
 
612 Şu Çılgın Türkler / Türk Büyük Taarruzu
 
FARİS AĞA ve bazı akıncılar kaç gündür sabah namazından ■■onra, nöbetleşe kulaklarını yere
dayayıp toprağın kalbini dinlemekleydiler.
 
Bu sabah da öyle yapmışlardı.
 
Toprağa kulağını dayamış olan Faris Ağa titremeye başladı. Kendinden geçmiş gibiydi. Birden, ayağa
zıplayarak ondan beklenmeyen bir coşku ile bağırdı:
 
"Top sesi bu toooop! Toplarımız gürlemeye başladı. Heeeeyü!"
 
İ. Ethem Bey talimat almak için yakın köylerden gelip nöbet bekleyen köylülere döndü:
 
"Duydunuz, üç yıldır beklediğimiz gün geldi. Şimdi köyünüze koşun. Herkes çarığını çeksin, silahını
kuşansın. Verdiğim talimata göre hareket edeceksiniz. Haydi bakalım, gazamız mübarek ola!"
 
Köylüler el öpüp koşarak ayrıldılar. İ. Ethem Bey Müfreze Komutanlarına seslendi:
 
"Ağalar! Müfrezelerinizi toplayın! Gidiyoruz." lc
 
BELEN TEPE'nin ön yamacındaki yüksek ve sık çalılar, top ateşi yüzünden tutuşmuştu. Subaylar ve
askerler hiç duraksamadan bu alevlere daldılar. Kimi yanarak şehit oldu, kimi alevlerin içinden ok
gibi geçip siperlere, direnek merkezlerine girdi.2
 Saat 09.00'da 23. Tümen de Belen Tepeyi ele geçirmişti.
 
Alınmaz, geçilmez, yarılmaz sanılan Afyon mevzilerinin en kritik yerleri tek tek ele geçiriliyordu.
Şimdi bu başarıyı derinleştirip genişletmek gerekti.
 
Hava Bölüğü Yunan İhtiyat Kolordusu'nun düzeninde bir değişiklik olmadığını rapor etti. Bu iyi
haberdi.
 
SABAH aynı saatte 2. Ordu'nun ve Kocaeli Grubu'nun yaklaşık 100 topu da ateşe başlamıştı.
 
Top ateşleri geri kaydırılınca, ilk hat birlikleri, karşılarındaki birlikleri yerlerinde tutmak için
taarruza kalktılar. Gösteriş taarruzu olduğu için çatışma sert değildi. Ama Yarbay Salih Omurtak'ın
komutasındaki 61. Tümen, ciddi bir atılımla cephesindeki güçlü Kazuçuran direnek merkezini ele
geçiriverdi.
 
Büyük Taarruz 613
 
Bu sonuç Yunanlıları duraksattı: Asıl taarruz yeri kuzey miydi, yoksa güney miydi?
 
HAVA HKİMİYETİ Türklere geçmişti. Asıl taarruz bölgesinin neresi olduğunu keşfetmek için
çırpınan Yunan uçakları Türk cephesine geçmeyi başaramıyorlardı.
 
Yeltendikleri anda Türk av uçakları saldırıyordu.
 
Bugün Yüzbaşı Fazıl bir Yunan uçağını düşürecek, dört Yunan uçağı da zorunlu iniş yaparken
kırılacaktı.3
 
AHIR DAĞI'nın kuzey eteğine yakın Yörükmezarı adlı köyde bir kadın küçük bahçesine yayılmış
tavuklara yem veriyordu. Dağ yolundan gelen bir uğultu duydu. Uğultu büyüyerek yaklaşıyor, yer
titriyordu. Köpekler havlamaktan vazgeçip sindiler. Tavuklar ürküp kümeslerine kaçtılar.
 
Neydi ki bu?
 
Birden dağın içinden kalpaklı süvariler çıkıverdiler.
 
Kadın çığlığı bastı:
 
"Bizimkiler! Kemal'in askerleri!"
 
Baştaki subay seslendi:
 
"Bacım, buralarda düşman askeri var mıdır?"
 
"Yok! Tokuşlar Köyü'ne kadar rahat. Gâvurlar ondan sonra."
 Köylüler dışarı uğramışlardı. El sallıyor, sesleniyor, ağlıyor, dua ediyorlardı. Binlerce süvari, arkası
kesilmeksizin sel gibi ovaya akıyordu.
 
Köyün muhtarı şükür secdesine kapandı.
 
Rezil işgal sona ermişti.
 
ORDUNUN taarruza geçmesi Afyon Türklerini havalara uçurdu. Sevinçlerini saklamayı
beceremediler.
 
Rum ve Yunanlılar, sevindiğini belli eden altı yüz kadar Türkü tekme tokat toplayıp İmaret camisine
tıktılar.
 
Bir testi su bile vermediler yanlarına.
 
TÜRK FIRTINASI sürmekteydi. 614 Şu Çılgın Türkler / Türk Büyük Taarruzu
 
Asıl taarruz yerinin Afyon güneyi olduğu belli olmuştu. Triku-pis yetişen 7. Tümen'i 1. Tümen
Komutanı General Frangos'un emrine verdi. Yedekte bekleyen Albay Plastiras'ın alayını da 4.
Tümen'i takviyeye yolladı. Yetmeyecekti bu. Çünkü cephedekiler, 'dalga dalga ölüme yürüyen
Türkler karşısında askerlerin zorlukla tutunduklarını' bildiriyordu.
 
Trikupis İhtiyat Kolordusu'nun 9. Tümeni de yollamasını istedi.
 
Hacianesti bunu gerekli görmedi:
 
"Düşman, bizim kuruntulu Passaris gibi şaşkın. En güçlü olduğumuz yere saldırıyor. İhtiyat
Kolordumuz taarruza geçince, bunları ikiye böler ve ezer. Trikupis'e bugün kaybedilen yerleri geri
almasını, İhtiyat Kolordusu'na da Çay'a doğru hemen taarruza geçmesini yazalım." 4
 
Albay Passaris komutanı yine kızdırmayı göze aldı:
 
"İhtiyat Kolordusu'nun taarruz hazırlığı için zamana ihtiyacı var, ancak 48 saat sonra karşı taarruza
geçebilir."
 
"Sen bir şey demek istiyorsun."
 
"Evet efendim, bence General Trikupis'in kolordusunun 48 saat dayanması çok zor. Dayanamazsa her
şey mahvolur. Hiç beklemeden Dumlupınar mevzilerine geri çekilmesi daha doğru olur diye
düşünüyorum..."
 
Hacianesti bütün damarları ka-bararak bağırdı:
 
"Ne diyorsun sen? O mevziler, bir yıldır, böyle bir gün için hazırlanmadı mı? Ben gördüm. Çok rahat
dayanır. Aksini düşünen haindir." 
İngiliz casusu Sait Molla
 
Büyük Taarruz 615
 
ANADOLU'nun dış dünya ile her türlü bağlantıyı kesmesi çeşitli yorumlara yol açtı.
 
İngilizler ve onların haberalma başarılarına güvenenler, Ankara'da M. Kemal Paşa'ya bir darbe
yapıldığını düşünüyorlardı.
 
Sait Molla öğrendiği bu haberi hemen Ali Kemal Bey'e telefonla bildirdi. Ali Kemal Bey yeni
kalkmıştı, uyku sersemiydi, bir avuç baldırı çıplak yüzünden üniversiteden kovulduğu için sinirliydi
ama bu haber yüzünü güldürdü.
 
O da telefonu olan dostlarına yaydı bu güzel haberi.
 
ÜÇ SÜVARİ TÜMENİ de Tokuşlar çevresinde toplanınca Fahrettin Paşa, her birine bir görev verdi.
Kuzeye de kuvvetli keşif kollan yolladı. Keşif kollarının bir görevi de demiryolunu ve telgraf
hatlarını tahrip etmekti.
 
Cephe gerisinde cirit atan binlerce Türk süvarisini gören Yunanlılar panikliyorlardı. Süvariler savaş
havasına girmişlerdi. Direnmeye yeltenen birlikleri, atlı hücuma kalkarak kılıçtan geçiriyorlardı.
 
Demiryolu ve telgraf hatları, köylülerin de yardımıyla, birkaç yerden tahrip edildi. Birinci ve İkinci
Yunan Kolordularının İzmir'le ulaşım ve haberleşmesi kesildi.
 
Saat 14.00'tü.
 
BAŞKAN VEHBİ HOCA, Başbakanı, 'askeri durum hakkında açıklama yapmak üzere kürsüye davet
edince' Meclis'te bir kıpırdama oldu.
 
Ardahan Milletvekili Hilmi Bey şaştı:
 
"Allah Allah, ne var ki?"
 
Kara Vasıf Bey, "Belki bir köy almışızdır" diye güldü.
 
Rauf Bey kürsüye geldi. Heyecanını belli etmemek için kendini tuttuğu anlaşılıyordu:
 
"Efendim, uzun zamandır noksanlarını tamamlamakla uğraşan ordumuz, bu sabah genel taarruza
geçmiştir.."
 
Alkışlar yükseldi:
 
"Allah başarı versin!" 
"..En yakın zamanda kesin zafere nail olmasını Cenab-ı Hak'tan niyaz eylerim."
 
616 Şu Çılgın Türkler / Türk Büyük Taarruzu
 
Alkışlar daha da şiddetlendi. Kara Vasıf Bey, "Göz boyama taarruzu bu" dedi. Hilmi Bey doğruladı:
"Tabii canım. Ali İhsan Paşa ordunun durumunu bildirmişti. Sefaletmiş."
 
Durak Bey bağırdı:
 
"Biri dua etsin!"
 
Erzurumlu Nusret Efendi kürsüye yürüdü.
 
YIKILMAYAN sığınaklardan çıkan, geriden yetişen Yunanlılar direnişe geçmişlerdi. Arazinin yapısı
savunmacılara büyük kolaylık sağlıyordu. Takviyeler de gelince savaş öğle üzeri dengelendi.
 
Trikupis Kurmay Başkanına, "Galiba krizi atlattık.." dedi, "..birlikler kaptırdıkları yerleri geri
alırlarsa, iyice rahatlarız."
 
"Haklısınız."
 
Kapı büyük bir gürültüyle açıldı, çıldırmış gibi bir teğmenle emir subayı yuvarlanırcasına içeri
daldılar. Emir subayının teğmene engel olamadığı anlaşılıyordu. Teğmen "Generalim.." diye inledi,
"..süvariler... Binlerce süvari..."
 
"Ne diyor bu?"
 
Emir subayı açıkladı:
 
"Türk Süvari Kolordusu, cephe gerimize sızmış efendim."
 
Trikupis ve Kurmay Başkanı dehşet içinde ayağa fırladılar.5
 
KOCATEPE'de hava öğleden sonra gerginleşti. Hız azalmış, cephe daha yarılamamıştı. Yunanlılar
bazı yerleri geri almaya başlamışlardı.
 
Nurettin Paşa çok sinirliydi. Gecikme, Kurmay Başkanı Asım Bey'i ve bazı kurmayları da
telaşlandırmıştı.
 
Başkomutan gözünü kırpmadan savaşı izliyordu. Genellikle ayaktaydı. Kimi zaman bir taşa ilişip
haritasını işaretliyordu. Yemek yememişti. Ardarda kahve ve zincirleme sigara içiyordu.
 
İsmet ve Fevzi Paşalar sakin görünüyorlardı.
 Savaş aşağıda, tepeler, yarlar, çukurlar, taşlı bayırlar, kayalar, siperler, tel örgüler, hendekler, kum
torbaları, makineli tüfek yuvaları, kamyon ve top enkazları, yanmaya devam eden çalılar, ölüler ve
toplanmamış yaralılarla dolu ürkünç arazide, savaş dumanı altında, bir an bile durmadan devam
ediyordu.
 
Bu sınırlı alanda altmış bin insan boğuşmaktaydı.
 
Büyük Taarruz 617
 
GENERAL VALETTAS ve Albay Passaris General Hacianesti'nin odasına girdiler. Bu izinsiz giriş
Hacianesti'nin canını sıktı, sertlikle, "Ne var?" diye sordu.
 
"Düşman Afyon'la demiryolu ve telgraf bağlantımızı kesti."
 
Hacianesti'nin yüzü soldu:
 
"Nasıl olur?"
 
"Süvari Kolordusu, cephemizi bilinmeyen bir yerden delmiş."
 
General Valettas, "Durum kritikleşiyor.." dedi, "..hemen Uşak'a hareket edelim generalim. Savaşı
burada üç saat geriden izliyoruz."
 
"Oturun. Önce durumu bir daha değerlendirelim." 6
 
ALBAY İZZETTİN BEY, 15. Tümen Komutanı Yarbay Naci Bey'den, Tınaz Tepe'de kaybettikleri
yerleri bu gece geri almasını istedi:
 
"Başüstüne."
 
Naci Bey'in yanında 56. Alay Komutanı Yarbay Fehmi Bey (Tı-naztepe) vardı. Ona, "Asker çok
yorgun.." dedi, "..ne yapmalı?"
 
Fehmi Bey sordu:
 
"Tümenin bütün borazanlarını toplamama izin verir misiniz?"
 
Naci Bey anlamıştı, güldü:
 
"Gerekeni yapın."
 
Bazı yerlerde karanlığa rağmen savaş çılgınca sürmekteydi. Bazı yerlerde ise savaşa ara verilmişti.
Tınaz Tepe ara verilen yerlerdendi. Nöbetçiler ve ileri güvenlik müfrezeleri dışında askerler yemek
yer yemez toprağa kıvrılıp uyumuşlardı.
 Tümenin borazanları uyandırılıp 56. Alay Komutanı'nın emrine gönderildiler. Fehmi Bey alayının
tabur komutanlarına düşüncesini anlattı, askerlerini uyandırıp gece taarruzuna hazırlamaları için
taburlarının başına yolladı.
 
Doksan borazan biraraya gelmişti. Fehmi Bey sordu:
 
"Hazır mısınız?"
 
Uykulu uykulu "Evet" dediler. Fehmi Bey içinden güldü. Birazdan doksan borazan birden hücum
havası vurunca, kendilerinde de, başkalarında da ne uyku kalırdı, ne de yorgunluk. Başlarına Teğmen
Rıfkı'yı bıraktı:
 
618 Şu Çılgın Türkler / Türk Büyük Taarruzu
 
"Teğmen yeter diyene kadar durmadan hücum havası vuracaksınız. Anlaşıldı mı?"
 
Taburların hazır olduğu bildirilince 'başlayın' işaretini verip alayının başına koştu. Doksan borazan
geceyi yırtıp parçaladı.
 
Borazanların uğultusu Yunan mevzilerine gök gürültüsü gibi yansımıştı. Alarm düdükleri ötmeye,
nöbetçilerin kurt köpekleri havlamaya, aydınlatma fişekleri atılmaya başladı.
 
Türkler gecenin içinden boran gibi geldiler. Süngüleri aydınlatma fişeklerinin keskin ışığında parıl
parıl yanıyordu.7
 
Yarbay Fehmi Tınaztepe
 
PAŞALAR çadırlı ordugâha dönmüşlerdi. Fevzi Paşa yemeğini yiyip yatmıştı. İsmet Paşa ordular ve
kolordular ile telefonla konuşuyor, ertesi gün için emir veriyordu.
 
M. Kemal Paşa, Mahmut Bey'e ve kaygılı olduklarını gördüğü yaverlerine, "Yunanlılar iyi
dövüşüyorlar.." dedi, "..iyi dövüştükleri için de mahvolacaklar. Çünkü savaşmakla hata ettiler.
Bugün Dumlu-pınar'a çekilseler belki kurtulurlardı. Yarmak için gerekli bütün kritik yerler elimizde.
Yarın bu iş biter."
 
Binbaşı Tevfik yaklaştı:
 
"15. Tümen Tınaz Tepe'de elinden çıkan yerleri geri almış efendim."
 
"Bu haberi bekliyordum. Güzel. Haydi yatalım. Yarın yorucu bir gün olacak. Allah rahatlık versin."
 
ALBAY PLASTİRAS askerleri üzerindeki büyük etkisi, kabalığı ve Venizelos'a bağlıhğıyla ünlü bir
Evzon Alayı komutanıydı. Anadolu'daki gizli Milli Savunma (Etniki Amyna) örgütünün başkanıydı.
Milli Savunmacı olduğu belirgindi ama başkan olduğu bilinmiyordu.
 Büyük Taarruz 619
 
Trikupis, emrine ek birlikler de vererek Plastiras'ın, bir gece taarruzuyla Küçük Kalecik'i geri
almasını istemişti.
 
Karargâh görevlilerinden Yüzbaşı Kanellopulos, Albay Plastiras'ın gece yarısı yolladığı mesajı
General Trikupis'e bildirdi:
 
"Albay taarruz etmeyi reddediyor efendim."
 
"Neden?"
 
"Gece taarruzunu tehlikeli bulduğunu söyledi. Sabah harekete geçecekmiş."
 
Trikupis'in içine ilk kez korku düştü:
 
"Ümit ederim ki geç kalmış olmayız." 8
 
BÜTÜN TÜMENLER geceleyin sabah taarruzu için hazırlık yaptılar. Bataryalar ileri yanaştırıldı.
 
Bir gün önceki savaş sırasında taşlık arazide askerlerin çarıkları parçalanmıştı. Çıplak ayak taarruz
edeceklerdi.
 
Albay Kemalettin Sami Bey, tümen komutanlarına dedi ki:
 
"Birlikleriniz imha derecesinde sarsılsa bile bugün hedeflerinizi zaptedeceksiniz."
 
"Başüstüne!"
 
Albay İzzettin Bey de Tınaz Tepeye geldi. Yarma bölgesindeki iki tümen komutanıyla buluştu.
 
"Bugün ne pahasına olursa olsun, cepheyi yaracağız."
 
"Emredersiniz!" 9
 
HEPSİNDEN ÖNCE en sağdaki Efe Kâzım'ın 8. Tümeni sabahı beklemeden harekete geçti, saat
04.00'te, ateş etmeden sessizce ilerledi, süngü hücumu ile ilk Yunan mevzilerine girdi. Bu kesimdeki
savunma sisteminin kilit noktası olan Kurtkaya direnek merkezini 04.30'da ele geçirdi.
 
36. Alay'dan Üsteğmen Agâh bölüğünün önünde ilerlemiş, yaralandığı halde geri gitmemiş,
Kurtkaya'nın doruğunda alnından vurularak şehit düşmüştü.
 
Dördüncü Kolordu'nun yarma kesimindeki iki tümeni daha gece yarısı hücum mevzilerine girmiş
bekliyordu.
 Tan atarken topçular düşman mevzilerini dövmeye başladılar. Patlayışlar dev kayaları sallıyor,
Yunan mevzileri canlı bir yanardağın
 
620 Şu Çılgın Türkler / Türk Büyük Taarruzu
 
ağzı gibi kaynıyordu. Tel örgüler yıkılıyor, toprağa gömülmüş mayınlar patlıyordu. Top ateşi
kayarken birlikler hücuma geçtiler, siperlere, sığınaklara daldılar, dayanak noktalarını yerle bir
ettiler. Ağır kayıp veren Yunanlılar kuzeye doğru kaçtılar.
 
Plastiras harekete geçene kadar Türkler ezip geçmişlerdi.
 
Bu kesimin en önemli mevkii olan Erkmen Tepesi saat 06.00'da düşürüldü. Düşmanın bu kesimde
tutunması artık mümkün değildi.
 
Soldaki Birinci Kolordu tümenleri de, birbirleriyle yarışmaktaydılar. Son tepeleri de alırlarsa, cephe
yarılmış olacak, Sincanlı ovasına ineceklerdi.
 
Engellenemez bir tutkuyla ilerliyorlardı.
 
PAŞALAR VE KARARGHLARI sabah erkenden Kocatepe'ye gelmişlerdi. Yunan savunma
sisteminin adım adım çöküşünü seyrediyorlardı.
 
Yalnız Çiğiltepe karşısındaki 57. Tümen bir türlü ilerle-yememişti. Kuşatma kolu, ateş yememek için,
hayli açıktan dolaşınca, etkisiz kalmıştı. M. Kemal Paşa bu tümenin komutanı Albay Reşat Bey'i
severdi. Emrinde çok başarılı hizmetler görmüştü. Teşvik etmek için telefon etti:
 
"Reşat Bey hâlâ hedefinize ulaşamadınız. Bir sorun mu var?"
 
"Yarım saat sonra ulaşacağız efendim. Söz veriyorum."
 
"Peki, size güveniyorum."
 
Mustafa Kemal Paşa Albay Reşat Çiğiltepe'ye telefon etmeye giderken
 
Büyük Taarruz 621
 
MÜSTEŞAR RATTIGAN General Harington'u telefonla aradı:
 
"Rahatsız ettiğim için çok özür dilerim. Türklerin taarruz ettiği hakkında bir söylenti var."
 
Harington gülümsedi:
 
"Aslı yok Mr. Rattigan. Keyfinize bakın."
 
"Teşekkür ederim." 
Türkler taarruz ederek pazar gününü mahvetmiş olsalardı Rattigan çok kızacaktı. Büyük Ada'ya
gitmeye hazırlanıyordu. Zengin bir Rumun verdiği yemeğe katılacaktı.
 
TRİKUPİS ayağını yere vurdu:
 
"Lanet olsun!"
 Türkler mevzileri, direnek merkezlerini arka arkaya düşürüyor-lardı. Bugün dünden de hızlıydılar.
Bu yüzden 9. Tümen'i tekrar istemişti ama Hacianesti yine izin vermemişti. İkinci Kolordu'nun ertesi
gün Çay doğrultusunda taarruz etmesinde ısrar ediyordu. Bu doğru bir karardı ama Afyon'un ayakta
kalması şartıyla.
 
Oysa Afyon çok zor durumdaydı.
 
Büyük çaplı mermiler Afyon'un içine de düşüyordu artık. Her mermi patlayışında şehir sarsılıyordu.
Kurmay Başkanı Merentidis Afyon'u boşaltmak gerektiğini düşünüyordu.
 
Beklenmeyen bir şey oldu. Birliğinin başında olması gereken 4. Tümen Komutanı General Dimaras
çıkageldi. Perişan bir hali vardı. Kendini ilk koltuğa bırakarak inledi:
 
"Bu iş bitti. Artık tutunamayız. Karargâhım bile düşmanın elinde."
 
Bir Türk avcı uçağı binanın çatısını yalayarak geçti. Trikupis Frangos'u aradı:
 
"General, ne durumdasınız?"
 
"Ateş hattındaki birliklerim dağılmak üzere. Ancak silah zoruyla tutabiliyorum. Cephe yarılmak
üzere..."
 
Bir gürültü oldu. Bağlantı kesildi. Hat kopmuş olmalıydı. Telefonu fırlattı. Kurmay Başkanıyla
bakıştılar ve anlaştılar.
 
Karargâh mensuplarını topladı:
 
"Direnmenin bir anlamı kalmadı. Afyon'u boşaltıyoruz. Kuzeybatıya çekilip ordunun emrini
bekleyeceğiz. Merentidis, birini Frangos'a yolla. Dumlupınar'a çekilsin ve bizi mutlaka orada
beklesin." 10
 
622 Şu Çılgın Türkler / Türk Büyük Taarruzu
 
General Dimaras ağlamaya başladı.
 
■tî
 
ŞEHRİN BOŞALTILACAĞI haberi yıldırım gibi yayıldı. Afyon Rum ve Ermenilerini korku sardı.
Bir yıl önce Yunan ordusu Afyon'u işgal edince, Türklerle aralarındaki sekiz yüz yıllık toprak
kardeşliğini bozmuşlardı. Birçok acı, kirli olay yaşanmıştı o günden bu yana. Türklerin tepkisinden
kurtulmanın tek yolu kaçmaktı.
 
Çabuk hazırlananlar istasyona hücum ettiler. Ama yetkililer sivilleri bindirmediler. Durmadan yaralı
geliyordu cepheden. Eskişehir'e onlar yollanacaktı. Şaşkın bir karargâh görevlisi, Birinci Kolor-
du'nun telsizini de ilk katara yükletti. 
Binlerce Rum ve Ermeni, tıpkı bir zamanların Türk göçmenleri gibi, taşıyabilecekleri eşyaları
yüklenip göç yoluna düştü.
 
Bu da her göç kafilesi gibi kalbi olanlara acı veren bir kafileydi. Yaşlılar, kadınlar, erkekler, gençler,
çocuklar, bebekler, köpekler, kuşlar, bavullar, sepetler, bohçalar... Aralarında yaldız çerçeveli
aynasını ya da hunili gramofonunu bırakmaya kıyamayanlar da vardı.
 
Kimi askerlere karışıp gidecek, kimi Kütahya'ya doğru yürüyecekti.
 
YARIM SAAT dolalı hayli olmuştu. Çiğiltepe düşmemişti hâlâ. M. Kemal Paşa Reşat Bey'le
konuşmak istedi.
 
Telefona Emir Subayı Üsteğmen Bozkurt Kaplangı çıktı.
 
"Reşat Bey'i istemiştim."
 
Bozkurt zorlukla, "Reşat Bey az önce intihar etti efendim.." dedi, "..size bir açıklama bırakmış. Peki,
okuyorum: 'Yarım saat içinde size o mevzii almak için söz verdiğim halde sözümü yapamamış
olduğumdan dolayı yaşayamam'."
 
Üsteğmen Başkomutan'ın teselli edici sözlerini ağlayarak dinledi.11
 
Şehit Albay Reşat Çiğiltepe
 
Büyük Taarruz 623
 
HACİANESTİ'nin yaveri Yüzbaşı Kazanidis, Türklerin taarruza geçtiğini öğrenen kulağı delik
gazetecilerle başa çıkamayacağını anlayınca, yazmayacakları sözünü aldıktan sonra, "Evet.." dedi,
"..dün taarruza geçtiler. Daha doğrusu M. Kemal, itibarını kurtarmak için ordusunu ateşe attı."
 
"Sizce ne olur?"
 
Kazanidis gülümsedi:
 
"Birkaç gün sonra burada sizi esir M. Kemal ile tanıştırabilirim."lla
 
Gazeteciler ordu bir bildiri yayımlayana kadar hiçbir şey yazmayacakları sözünü vererek, ordu
karargâhından neşe ile ayrıldılar.
 
Saat 13.OO'tü.
 
BU SAATTE İzzettin Bey kolordusuna bağlı tümenlerin ileri müfrezeleri, savaş dumanı içinde,
siperlerden atlayarak, savaş kalıntılarını aşarak koşuyorlardı. Yunanlıları yakalamak istiyorlardı.
Önlerinden çekilip yok olmuşlardı birden. 
15. Tümen'den Teğmen Rıfkı ile takım çavuşu zıngadak durdular. Bir yamacın başına gelmişlerdi.
Aşağıda ağustos güneşi altında -parlayan geniş bir ova vardı. Dağınık düşman birlikleri kuzeye doğru
kaçıyorlardı. Teğmen büyülenmiş gibi baktı:
 
"Çavuş, burası Sincanlı Ovası!"
 
"Öyleyse?"
 
"Evet!"
 
Çavuş geriye döndü, koşarak yaklaşan çıplak ayaklan kan içindeki askerlere bütün ciğeriyle haykırdı:
 
"Cepheyi yardıııuııkkk!"
 
"Heeeeeyü!"
 
O kadar övülen Afyon müstahkem mevkii ancak 32 saat dayana-bilmişti. Ağır makinelileri kurup,
kaçanları biçmeye başladılar. Makineli tüfeklerden kurtulabilenler daha kuzeyde de Türk
süvarilerinin kılıçlarıyla karşılaşacaklardı.
 
KOLORDU BAĞLI BİRLİKLERİ, Afyon'daki askeri okulun öğrencileri, Yunanlı memurlar, cephane
kamyonları, ambulanslar, demiryolu görevlileri, subay aileleri, kargaşalık içinde Afyon'u terk
ediyorlardı.
 
624 Şu Çılgın Türkler / Türk Büyük Taarruzu
 
Kargaşalığın sebebi, Afyon'un düşeceği hiç düşünülmediği için bir boşaltma planı yapılmamış
olmasıydı.
 
Son olarak General Trikupis ve karargâh kadrosu, koşar adım komutanlık binasından çıktılar. Koyu
bir yangın dumanı şehri kaplamaktaydı. Yunan ruhu, Türklere ait bir yerleri yakmadan sükûnet
bulmuyordu. Telaşla otomobillere bindiler. Son subay da binince kafile hareket etti. Yunan işgali ve
zulmü sona ermişti.
 
Bütün minarelerden sala verilmeye başlandı.
 
İmaret camisine koşup aç ve susuz bırakılmış olan Türkleri kurtardılar. Ama gittikçe genişleyen
yangınlarla baş edemediler.
 
TRİKUPİS'in Afyon'u boşalttığını öğrenen General Digenis kararsız kaldı. Ordu ertesi günü taarruza
geçmesini istiyordu. Fakat bu emrin yerine getirilebilmesi için gerekli düzen, cephenin yarılması ve
Afyon'un boşaltılmasıyla bozulmuştu.
 
Kurmay Başkanıyla görüştükten sonra kararını verdi: 
"Biz de Eğret'e (Antikaya) doğru geriye çekilelim. Tümenlere bildirin."
 
Trikupis'in tümenleri ile birleşerek, geride sağlam bir savunma hattı kurabilirlerdi.
 
Bu sırada Süvari Kolordusu'nun 2. Tümeni de Digenis'in Kolordusuna doğru yürüyordu. Eğret'te
karşılaşacaklardı.
 
23. TÜMEN, Yunan cephesinin gerisindeki Türk köyü Sinir-köy'den (şimdiki adı Tınaztepe) geçerek
kuzeybatıya doğru ilerleyecekti. Yamaçtan aşağıya inerken, tümen bandosu İzmir Marşı'nı çalmaya
başladı.
 
Köylüler sevinç gözyaşları dökerek komutanların ellerini öpmeye koştular. Atlara, üzengilere
sarılıyor, kızlar askerlerin üzerine çeyiz bohçalarından çıkardıkları mendilleri, çevreleri atıyor,
kolonya serpiyorlardı.
 
Kel Zeynel "İzmir ne güzelmiş" dedi.
 
"İzmir daha ilerde."
 
"Orası da böyle güzel midir?"
 
"Daha da güzelmiş."
 
"Allah Allah. Burdan güzel yer olur mu?"
 
Büyük Taarruz 625
 
Bu candan köyü bırakıp gitmek zordu ama düşmanı kovalamak gerekiyordu. Tümen köyü hiç
durmadan geçti, ovaya inip ilerledi.
 
Saat 14.00'tü.
 
Tümen Komutanı Kolorduya şu raporu gönderdi:
 
"Sinirköy'deyim. Gazi Başkomutanımızı cephede görmediğinden bahseden Hacianesü'nin Sincanlı
Ovası'nı dolduran perişan birliklerinin kaçışım seyrediyorum'.' 11'>
 
Yunan cephesi yarıldıktan sonraki durum:
 
Süvari Kolordusu ile 1. ve 4. Kolordular Sincanlı ovasındalar
 
626 Şu Çılgın Türkler / Türk Büyük Taarruzu
 
PORTATİF bir tahta masaya serilmiş harita başında, M. Kemal, Fevzi ve İsmet Paşalar ile Asım Bey,bundan sonraki durumu görüşüyorlardı.
 
1. ve 7. Tümenlerden sağ kalanlar, General Frangos'un komutası altında kuzeybatıya doğru çekiliyor,
bunları İzzettin Bey'in kolordusu takip ediyordu.
 
Dördüncü Kolordu da Sincanlı ovasına inmiş, demiryoluna yanaşıyordu.
 
2. Ordu karşısındaki Yunan cephesinin sağ yanı (Afyon kesimi) boş kalmıştı. Bu cephedeki
tümenlerin geri çekilmesi için 2. Ordu'nun sol yanını biraz ilerletmesi yetecekti.
 
Durumun Yakup Şevki Paşaya telefonla bildirilmesi kararlaştırıldı. Asım Bey 2. Ordu Komutanı'nı
arayıp durumu anlattı. Yakup Şevki Paşa itiraz etti:
 
"Benim cephemden çekilen yok. Düşman yerinde duruyor. Harekete geçemem."
 
Afyon müstahkem mevkiinin bu kadar çabuk yıkılabileceğine inanmadığı için durumu
kabullenemiyordu. Ordusunun Kurmay Başkanına döndü:
 
"Güya düşman Afyon'dan çekiliyormuş. Yalan!" 12
 
Yakup Şevki Paşa'nın cevabı İsmet Paşa'yı kızdırdı. M. Kemal Paşa, "Kolayı var.." dedi, "..hareket
emrini doğrudan birlik komutanlarına ver, Y. Şevki Paşa ordusunun peşine takılsın." 13
 
Fevzi Paşa gevrek bir kahkaha attı:
 
"İşte bu kadar."
 
2. Ordu'nun solundaki birlikler emri alıp da Yunanlıları biraz zorlayınca karşısındaki birlikler
kuzeybatıya çekilecek, 2. Ordu'nun da önü açılacak ve durum kuşatmaya doğru gelişecekti.
 
İZMİRLİ Süvari Teğmeni Yıldırım Kemal, hastalandığı için Konya hastanesine yatırılmıştı. Neşeli,
sevimli, herkesin çok sevdiği bir delikanlıydı. Sıkıldığı için üç gün önce hastaneden kaçmış, savaşın
başladığını, kolordunun cephe gerisine geçtiğini öğrenince, bir at ele geçirip Ballıkaya'dan Ahır
Dağı'na dalıp, keçi yolunu bir başına aşmıştı.
 
Büyük Taarruz 627
 
Kolordu karargâhını ve Fahrettin Paşayı Küçükköy istasyonuna yakın bir yerde buldu. Selam verdi:
 
"İyileşip geldim. Emrinizdeyim Paşam."
 
Son zamanlarda İstanbul'dan Anadolu'ya kaçan askeri lise öğrencileri, kısa bir süvari eğitiminden
sonra teğmen olarak kolorduya verilmişlerdi. Yıldırım Kemal de bu çocuk yaştaki teğmenlerden
biriydi. Hemen dövüşe katılma isteğiyle yanıyordu. Paşa teğmeni öptü, eski alayına verdi. Alayı bu
sırada Küçükköy istasyonunu ele geçirmek için demiryolu muhafızları ile çarpışıyordu. Teğmen atınıdörtnala sürüp gitti.
 
İki saat sonra bu genç İzmirlinin şehit olduğu haberi geldi.
 
Öteki şehit yoldaşlarıyla birlikte istasyonun yanındaki bahçeye gömüldü. Bu küçük istasyona
Yıldırım Kemal adı verildi.14
 
HACİANESTİ ve Stergiadis, Sporting Clup'un terasında akşam yemeği yiyorlardı. İzmir'de hava
nefis, deniz ipek gibiydi. İki yan da bildiri yayımlamadığı için savaşın başladığını bilenler pek azdı.
 
Herkes neşeliydi.
 
Hacianesti, alçak sesle, "...Hiç merak etmeyin.." dedi, "..tek sorunum, Trikupis'le çabuk
haberleşememek. Başka bir sorun yok. Yarın İkinci Kolordum taarruza kalkarak Türkleri taarruza
yeltendikleri için pişman edecektir. O zaman bir bildiri yayımlar, kamuoyunu bilgilendiririm. Haydi
şerefe!"
 
"Şerefe!"
 
Hacianesti'nin yaveri Yüzbaşı Kazanidis sessizce yaklaştı. Yüzü kıpkırmızıydı. Eğilip fısıldadı:
 
"Generalim!"
 
"Ne var?"
 
"Karargâha gelmeniz gerekiyor."
 
"Neden?"
 
Yüzbaşı sesini daha da düşürdü:
 
"Cephe yarılmış efendim."
 
Hacianesti donup kaldı. Sonra sarhoş gibi sallanarak ayağa kalktı:
 
"Özür dilerim. Gitmem gerekiyor."
 
628 Şu Çılgın Türkler / Türk Büyük Taarruzu
 
Komuta kurulu toplantı halindeydi. Hepsinin yüzüne felaketin gölgesi vurmuştu. Başkomutan, "Ne
yapacağız?" diye sordu. Passa-ris el kaldırdı.
 
"Söyle."
 
"İki kolorduyu da General Trikupis'in emrine verelim. Trikupis, hiç vakit kaybetmeden iki kolorduyuDumlupınar müstahkem mevkiine çeksin."
 
Bernardos, "Böylece îzmir yolu da sağlamca örtülmüş olur" dedi.
 
"Bunun için Trikupis kuvvetlerinin Dumlupınar'a düşmandan önce ulaşması gerek."
 
General Valettas durumu toparladı:
 
"General Frangos da Dumlupınar'a çekiliyor. İkisi Dumlupı-nar'da birleşirse, Türkleri
durdurabiliriz."
 
Hacianesti başını kaldırdı:
 
"Ama Trikupis'in bu ölüm yarışını kazanması şart. Yoksa..."
 
Ötesini söylemek istemedi. Bu yarışı kazanamamanın sonucunu düşünerek hepsi ürperdi.
 
Çoğu haç çıkardı.
 
"Trikupis'e ve Frangos'a yollanacak emri hazırlayın." 15
 
8. TÜMEN'den bir alay saat 17.30'da Afyon'a girdi.
 
Halk yol boyunca iki yana ayran kazanlarını, su küplerini, börek ve ekmek kadayıfı tepsilerini, dilim
dilim kesilmiş karpuzları, kavunları dizmişti.
 
Alay Komutanı iki bölüğü yangınları söndürmeye yolladı. Kalanlar durmadılar, yürüyüşlerini biraz
ağırlaştırıp yiyerek, içerek, alkışlar, dualar arasında yürüdüler.
 
Dördüncü Kolordu'nun öteki üç tümeni de hızla tepelerden aşağıya, Afyon'un batısına iniyordu.
Görevi Yunan tümenlerinin Dumlupınar'a çekilmesini önlemek ve rastladığı birlikleri imha etmekti.
Pek az uyumuş, durmadan dövüşmüşlerdi. Ayakları yara içindeydi. Öğle yemeği yememişlerdi. Ama
hiç savaşmamış gibi dinç ve neşeliydiler.
 
Zaferin sihriydi bu.
 
Büyük Taarruz 629
 
MİLLETVEKİLLERİ salona, koridora, komisyon odalarına dağılmış cepheden haber bekliyorlardı.
Taarruz başlamıştı. Sonra ne olmuştu?
 
Bir milletvekili bağırdı:
 
"Kâzım Paşa geliyor."
 Kapıya koştular. Kâzım Özalp Paşa'nın yüzü gülüyordu, durdu, gözleriyle bir muhalif aradı, buldu,
ona bakarak, "İki saat önce Afyon'a girdik" dedi.
 
Kıyamet koptu.
 
Birçok muhalif de bu sevince katıldı.
 
BAŞKOMUTAN, Genelkurmay Başkanı, Cephe Komutanı, 1. Ordu Komutanı ve karargâhları, akşam
Afyon'a geldiler.
 
Belediye binasına yerleştiler. Binanın geniş sofasında Afyonlular büyük bir ziyafet sofrası
hazırlamışlardı.
 
Birinci, İkinci ve Dördüncü Kolordu Komutanları ve bazı tümen komutanları, paşaları karşılamaya
gelmişlerdi. Bu güzel sofrayı görünce kaldılar. Ama Türk ordusu da, Yunan ordusu da dağınık bir
haldeydi. Düşmanın ne yana yöneleceği, ne yapacağı belli olmamıştı. Yapılacak çok iş vardı. Zafer
ziyafeti başlayınca bitmez, saatlerce uzardı.
 
İsmet Paşa bütün komutanları görevleri başına yolladı. Zavallılar birer parça börek alıp kös kös
gittiler.16
 
TRİKUPİS, telsizi Eskişehir'e yollandığı için ordu ile bağlantı kuramıyordu. Durumu bildiremiyor,
emir alamıyordu.
 
Digenis'in telsizi vardı. Onunla buluşmak için binlerce adamıyla kuzeybatıya doğru ilerledi.
 
Karanlık basınca durdular. Gecelemek için çok sıkı güvenlik önlemleri aldılar. Her yerde görüldüğü
söylenen süvarilerden ve silahlandıkları öğrenilen köylülerden çekmiyorlardı. Üç yılın bedelini
ödeme vaktinin gelip çattığının farkındaydılar.
 
Yaptıklarını biliyorlardı.
 
27 AĞUSTOS GECESİ pek az çatışma oldu. İki yan da birliklerini dinlendirdi.
 
630 Şu Çılgın Türkler / Türk Büyük Taarruzu
 
Türkler 28 Ağustos sabahı erkenden düşman peşine düştüler.
 
Afyon yakınlarındaki istasyonlarında bulunan vagonlarda, cephane, araç gereç ve pek çok konserve
vardı. Buralardan geçen askerler sırt çantalarını, heybelerini çeşitli konservelerle doldurdular.
 
23. Tümen yeni yola çıkmıştı ki 4. Yunan Tümeni'yle karşılaştı. Bu tümenin güneyini Albay Plastiras
alayının koruması gerekirken, Plastiras emri dinlememiş, gece haber vermeden alayını alıp daha
kuzeye gitmiş, 4. Tümen'in güneyini açık bırakmıştı.
 23. Tümen hızla savaş düzenine girerek taarruza geçti. Baskına uğrayan 4. Tümen büyük kayıp
vererek dağıldı. General Dimaras ertesi gün, yanında kalmış olan 500 askerle Trikupis'e
sığınacaktı.16a
 
ESKİ MÜRETTEP TÜMEN Komutanı Yarbay Zeki Soydemir 2. Süvari Tümeni'nin Komutanıydı.
Tümeniyle bu saatte Eğret Köyü'ne yaklaşıyordu. Köyün yakınında büyük bir Yunan ordugâhı
bulunuyordu. İkinci Kolordu karargâhı ile 9. Tümen burada gecelemişti. Harekete geçmek için
toplanıyorlardı.
 
Süvari Tümeni ikiye ayrıldı, yarısı ateş baskını yaptı, yarısı atlı hücuma kalktı.
 
General Digenis'in çadırı bile kurşun yarası aldı.
 
2. Tümen, kendinden dört kat kalabalık ve güçlü 9. Tümen ile savaşarak, bu büyük tümenin ve
çevredeki birliklerin yürüyüşünü 6 saat geciktirdi. Çok kayıp verdi.
 
Ama Trikupis-Digenis kuvvetlerinin hızını keserek, Dumlupı-nar'a yetişmelerini engellemişti.17
 
SÜVARİLER toparlanmak için daha kuzeye çekilince, İkinci Kolordu karargâhı ve 9. Tümen batıya
doğru yürümeye başladı. Bir Yunan öncü birliği Olucak Köyü'ne girdi. Düşmanın geldiğini gören
köylüler dağa kaçtılar. Öncü, kaçamayanları ve çocukları bir eve toplayıp yaktı.17a
 
Birinci ve İkinci Kolordu Komutanları, karargâhları, bağlı birlikleri, ağır topçu alayları, dört dolgun
tümen (5., 9., 12., 13. Tümenler) ve komutanları, ağırlıklar, askeri öğrenciler, yüzlerce otomobil,
kamyon, ambulans ve at, akşam Olucak Köyü'nde ve çevresinde toplandı.
 
Büyük Taarruz 631
 
Ortalık mahşere döndü. Geç saatte 4. Tümen Komutanı da kalan 400 adamıyla geldi.
 
Orduyla bağlantı sağlanamıyordu.
 
Böyle durumlarda Trikupis'in, kıdemli komutan olarak İkinci Kolordu'ya da emir verme yetkisi vardı.
İki kolordunun komutanı olarak kararını verdi: Gerekirse savaşarak Dumlupınar'a çekileceklerdi.
 
Türklerden önce oraya ulaşmak için hemen yola çıkmaları gerekirdi. Ama kılavuz bulamamışlardı.
Bir tek Türk yoktu ortalıkta. Hepsi dağlara çekilmişti. Karanlıkta Türk süvarilerinin hücumuna
uğrama olasılığı da vardı. Yola sabah çıkılmasına karar verdi.
 
Geceyi büyük bir huzursuzluk içinde Olucak ve çevresinde geçirdiler.
 
Yiyecek çok azalmıştı. Yarı aç yattılar.
 
İNGİLTERE'nin İzmir Başkonsolosu Harold Lamb, gece Londra'ya şu telgrafı yolladı:
 "26 Ağustos günü Türklerin Uşak doğusunda demiryolunu keserek, Afyon'u kuşattıklarını, hatta
Afyon'un Türkler tarafından ele geçirildiğini duydum"
 
Olayları iki gün arkadan yansıtan bu telgraf Londra'ya 29 sabahı ulaştı. Ciddi bir ilgi görmedi. Zaten
Lamb sabah ikinci bir telgraf göndererek, 'Afyon'un düştüğü haberinin doğrulanmadığını'
bildirecekti.1715
 
29 AĞUSTOS sabahı İzzettin Bey kolordusunun bütün tümenleri Frangos kuvvetlerini yakalamak için
harekete hazırlanıyorlardı.
 
Hava rüzgârlıydı.
 
15. Tümen'in 56. Alayı da yürüyüşe geçmek üzereydi. Ama dişsiz, buruşuk yüzlü, şirin bir yaşlı kadın
Alay Komutanı Fehmi Bey'in eline yapışmış bırakmıyordu. Çevrede alayı uğurlamaya gelmiş kadın,
erkek yüzlerce köylü vardı. Sıraya girmiş askere hâlâ börek, meyve, pestil ikram etmeye, haşlanmış
yumurta vermeye çabalıyorlardı. Bazı çocuklar askerlerin kucağına tırmanmışlardı. Ortalık bayram
yerine benziyordu.
 
632 Şu Çılgın Türkler / Türk Büyük Taarruzu
 
"Anam, izin ver de yola çıkalım."
 
"Yoo, valla bırakmam."
 
"Geç kalıyoruz. Yolumuz uzun."
 
"Biz sizi üç yıl bekledik. Şimdi biraz da siz bekleyin. Daha diyeceğim var. Ben Üsküplüyüm. Ay
yıldız Üsküp'ten ayrılınca, onun peşine düştüm. Göçmenin derdi, bayrağının altında ölmektir, oğul.
Beş kere göç ettim. O nereye, ben oraya. Sonunda Anadolu'ya geldik. Ama düşman buraya da yetişti.
Al sancak orduyla birlikte Ankara'ya gitti. Mecalim yok ki yine peşine düşeyim. O dönene kadar
ölmeme-ye ahdettim. Ahdimi de tuttum. Ordu da, o da döndü. Ama bir açıp da sancağın yüzünü
göstermediniz."
 
Fehmi Bey'in yüreği köpürdü:
 
"Biraz bizimle birlikte yürüyebilir misin?"
 
"Yürürüm!"
 
Komutanın işareti üzerine komutlar verildi. Alay yürüyüş düzenine girdi. Sancaktar ve sancak
muhafızları en öndeydi. Fehmi Bey yaşlı kadını sancaktarın arkasına götürüp bıraktı.
 
"Burda dur anacığım."
 
Kadıncağız ne olacağını anlamamıştı. Huzursuz bakıyordu. Sancaktar ve muhafızlar usulünce sancağıaçınca, kadının yüzüne sanki nur yağdı, öyle parladı birden. Sancaktar sancağı kaldırdı. Al sancak
kadının başının üzerinde dalgalanmaya başladı.
 
Kadın dirildi, dikildi, başını gururla kaldırdı.
 
Alayla birlikte, gözleri sancakta, dimdik, ayrılık çeşmesine kadar yürüdü.18
 
DUMLUPINAR önceden hazırlanmış, savunan için çok avantajlı bir savunma mevzii idi. Kuzeyinde
Murat Dağı, güneyinde Toklu Sivrisi vardı. Refet Bele Paşa geri alamadığı için Yunanlılarda kalmış,
yedek hat olarak iyice berkitilmişti.
 
Frangos kuvvetleri esir ve kayıp vere vere çekildi, Dumlupınar'a yerleşti. Uşak'tan Albay Gonatas'ın
komutanı olduğu 2. Tümen de yardıma yetişti. Bu hiç savaşmamış, dolgun bir tümendi. İzmir'den
cephane ve yiyecek de geldi.
 
Ciddi bir savunma cephesi kurulmuştu.
 
Büyük Taarruz 633
 
Ama İzzettin Bey'in kolordusu çok şiddetle yüklendi. Frangos komutasındaki kuvvetler çok
sarsıldılar. Daha fazla kayıp vermemek için Dumlupınar'ı bırakıp bir gerideki hatta çekildiler.
 
Sadece müstahkem mevziin en kuzeyinde Albay Plastiras'ın alayı kaldı. O da savaşın iplerine
dolandığı için geri çekilemiyordu. 23. Türk Tümeni'yle boğuşmaktaydı.
 
29 Ağustos 1922:
 
23. Tümen Frangos kuvvetleri ileTrikopis birliklerinin arasına girerek
 
birleşmelerini engeller
 
634 Şu Çılgın Türkler / Türk Büyük Taarruzu
 
TRİKUPİS-DİGENİS kuvvetleri Dumlupınar'a ulaşmak ve Fran-gos kuvvetleri ile buluşmak
amacıyla, sabah çok erken Hamur Kö-yü'ne gitmek üzere Olucak'tan ayrılmışlardı.
 
Ayrılırken köyü ve ormanı yaktılar.
 
Yunanlılar için çok zor bir gün başlıyordu. Bugün büyük kayıp vereceklerdi.
 
Kemalettin Sami Bey'in Kolordusu Trikupis-Digenis kuvvetlerini Olucak'tan Hamur Köyü'ne
yürürken yakaladı ve taarruza geçti. Bütün gücü ve hırsıyla yüklendi. Kadanalarla çekilen ağır
toplardan kurulu Ağır Topçu Alayı yolun kötülüğüne, havanın sıcaklığına rağmen 50 km. yol yaparak
savaşa yetişecekti. Tecrübeli topçular böyle bir hızın örneği olmadığını söylüyorlardı.
 Kuzeyden gelen 14. Süvari Tümeni de, Hamura yürüyen Yunan kuvvetlerini görünce, mermisi bitene
kadar top ateşi altına aldı. Mermiler kalabalık, sıkışık kolların içine düşüyor, düştüğü yerde büyük
boşluklar oluşuyordu. Hava kararırken iki alayıyla da atlı hücuma geçti.
 
Yunan birliklerinin içine ilk dalan 3. Alay'dan Yüzbaşı Şekip'in bölüğü oldu. Bu kesimdeki
Yunanlılar dehşete kapıldılar. İki bine yakın Yunanlı direnmeden esir oldu. Çatışma sürdüğü için
Yüzbaşı Sekip esirlerin geri götürülmesi için ancak on muhafız ayırabilmişti. Muhafızlar o kargaşanın
içinden iki bin esiri çıkarmaya çabalarken, Yüzbaşı Sekip ve erleri Yunan birliklerinin içinde yalın
kılıç dört dönüyorlardı. Bir kurşun yüzbaşıyı buldu. Atından düşen Yüzbaşı Sekip ve yanındaki 23 er
binlerce Yunanlının içinde kaldı.19
 
Şehit yüzbaşının ve şehit oldukları anlaşılan erlerin düşman içinde kaldığını öğrenen 3. Süvari Alayı
Komutanı Yarbay Ferit kahroldu.
 
YAKUP ŞEVKİ PAŞA zafere inançsızlığı yüzünden iki gündür Batı Cephesi Komutanlığı'nın canını
çok sıkmıştı. Yunan kuvvetlerinin çekildiğini sonunda kabul etti ve o da ordusunu bugün batıya doğru
hızla ilerletti.
 
Güneyde Dördüncü Kolordu, kuzeyde Süvari Kolordusu vardı. 2. Ordu birlikleri de doğudan
yanaşacaklardı.
 
Trikupis-Digenis kuvvetleri kuşatılıyordu.
 
Büyük Taarruz 635
 
9. Tümen'den güçlü bir birlik, hava kararırken, ateş hattının gerisinden Çal-Dumlupınar yoluna
çıkarak Dumlupınar'a doğru ilerledi. Birliğin başında 9. Tümen Komutanı Albay Gardikas vardı.
 
Kurtulmak için Dumlupınar'a ulaşmak, orada beklediğine güvenilen Frangos kuvvetiyle birleşmek
gerekti.
 
Dumlupınar yönünden savaş uğultusu yansıyor, aydınlatma fişekleri çakıyor ama bir haber
gelmiyordu. Gece yarısına doğru bir otomobilin Hamur'a yaklaştığı görüldü. Subaylar heyecanla
koşuştular. Komutanların çevresini sardılar. Gelen Gardikas'ın yolladığı bir subaydı.
 
Bayılacak kadar yorgundu:
 
"Generalim! Dumlupınar'a 3 km. kadar yaklaşmıştık. Fakat bir düşman birliği önümüzü kesti. Çok
çabaladık. Yolu açmayı başaramadık. Savaşmayı sürdürüyoruz ama Albay Gardikas sonuç
alacağımızı hiç sanmıyor. Düşman çok sert." 19a
 
Ümitsizlik iniltileri duyuldu. Bir subay, "İki gündür açız.." diye çığlık attı, "..cephane de bitiyor."
 
Bir başka subay öne çıktı:
 "Biz savaştıkça düşman sertleşiyor. Yarın daha da sert olacaktır. Teslim olma vakti geldi
komutanım."
 
Yakarışlar yükseldi:
 
"Teslim olalım!"
 
"Lütfen!"
 
"Durdurun artık bu savaşı, İsa aşkına!"
 
12. Tümen Kurmay Başkanı Yarbay Saketas öne gelmişti:
 
"Susun korkaklar! Susun ve beni dinleyin!"
 
Subaylarla askerlerin üzerine yürüdü. Yarbay Saketas yürüdükçe subay ve askerler açılıp yol
veriyorlardı.
 
"Benimle birlikte Dumlupınar yolunu açmak ve orduyu kurtarmak için ölmeyi göze alacak gönüllü var
mı aranızda?"
 
Bir teğmen öne çıkıp selam verdi:
 
"Ben varım komutanım!"
 
Bir papaz ilahi söylemeye başlamıştı. Duygulanan kalabalıktan sesler geldi:
 
"Ben de varım... Ben de... Ben de..."
 
636 Şu Çılgın Türkler / Türk Büyük Taarruzu
 
Saketas kalabalığın açtığı yoldan ilerliyordu. Gönüllü subaylar ve askerler yarbayın arkasından
yürüdüler. Karanlığın içinde kayboldular. İlahi gittikçe uzaklaştı.
 
Trikupis, Dumlupınar yolunun açılması için savaşan Gardikas birliğinin hemen takviye edilmesini
emretti. Frangos'un Dumlupı-nar'dan ayrıldığını bilmiyordu. Bu inançla şöyle dedi:
 
"Teslim olmak sözünü bir daha duymak istemiyorum. General Frangos Dumlupınar'da bizi bekliyor.
Gece olduğu için olup biteni göremediğini, anlamadığını sanıyorum. Yarın sabah şansımızı bir daha
deneyeceğiz. Araya girmiş olan Türk birliğini aramızda ezer ve Dumlupınar'a varırız. Şimdi
Dumlupınar'a yakın olmak için Çalköy'e yürüyeceğiz. Kısa bir yol bu. Komutanlar hazırlık yapsın.."
 
Kamçısını kaldırdı:
 
"..Çocuklarım! Bu geceki parolamız 'mesalongi' (özgürlük) olsun!" 
O kısacık yolu aşmak saatler aldı. Ya Türk hücumlarına uğruyor, ya birbirlerini Türk birliği sanarak
çatışmaya giriyorlardı.
 
Verdikleri kayıp sayısı çok artmıştı.
 
Kurtuluş ümidini yitiren hayli subay ve asker, gece hızla yürüyerek Kızıltaş vadisine ulaştılar ve o
yoldan ilerleyerek çember kapanmadan batıya kaçarak, Frangos kuvvetlerine katıldılar.
 
Bu kuvvetlerin acı yazgısına ortak olacaklardı.20
 
ALBAY GARDİKAS'ın başında olduğu birliği Yarbay Ömer Halis Bıyıktay'ın 23. Tümeni
durdurmuştu.
 
Tümen Albay Plastiras'ın alayı ile savaşırken, yaklaşan bu birliği görmüş, Trikupis kuvvetlerinin
öncüsü olduğunu anlamış, hiç duraksamadan taarruz ederek yolunu kesmişti.
 
Bütün gece savaşacaklardı.
 
İZMİR BAŞKONSOLOSU Yunan kaynaklarından aldığı haberi Londra'ya geçti:
 
"Yunanlılar Afyon'u boşaltmak zorunda kaldıklarını şimdi kabul ettiler:'
 
Atina ve İzmir'de halk savaşın başladığını öğrenmişti.
 
Cepheden iyi haberler gelmiyordu.21
 
Büyük Taarruz 637
 
TATİLE ÇIKAN Lord Granville'in yerine Atina'da işgüder olarak Mr. Bentick kalmıştı. Bentick
Albay Nairne'e gece telefon etti, uykusunu kaçırmış olan soruyu sordu:
 
"Afyon düştü diye Yunanlılar Anadolu'yu boşaltmak zorunda kalmaz değil mi?"
 
"Hayır. Yeni bir hatta çekilir ve savunmayı sürdürürler. Yunan Genelkurmayı Türkleri
durduracaklarını söylüyor."
 
Bentick sevindi:
 
"Çok iyi. Yoksa Londra'ya karşı çok komik duruma düşecektim."
 
"Neden?"
 
"Çünkü dün, onu bizden daha iyi koruyabileceklerini ileri sürerek, İstanbul'un Yunanlılara
devredilmesini önermiştim." 22 
23. TÜMEN'in Trikupis-Digenis kuvvetlerinin yolunu kestiği hakkındaki bilgi Batı Cephesi
karargâhına gece yarısından sonra geldi.
 
Bilgi, durum haritasına işlenince kurmayların soluğunu kesen bir görüntü belirdi: Bu büyük kuvvet
çember içine alınmıştı. Sadece görkemli Murat Dağı'mn kuzey eteğindeki Kızıltaş vadisi yolu açıktı.
 
Beklenen sonuca varmak için dört gün yetmişti.
 
Paşalar uyandırılıp bilgi sunuldu.
 
M. Kemal Paşa hızı ve kararlılığı sağlamak için 1. Ordu karargâhına gitmeye karar verdi. Fevzi
Paşa'dan da, Süvari Kolordusu ve 2. Ordu'ya gitmesini, bu birliklere gerekli emri vermesini rica etti.
 
İsmet Paşa Afyon'da kalarak genel durumu yönetecekti.
 
Hava ışırken yola çıktılar.
 
SABAH Çalköy'e geldikleri zaman, Trikupis, Frangos'un dün Dumlupınar'ı terk ettiğini, Uşak'a
yürüdüğünü öğrendi. Çok sarsıldı ama belli etmemeyi başardı. Uzun uzun haritayı inceledi:
 
"Şu halde Kızıltaş vadisi yoluyla Murat Dağı'nı aşarak Uşak'a ulaşacağız. Başka yol yok."
 
Bir kurmay subay, "O korkunç dağda kayboluruz efendim" dedi.
 
Trikupis duymazlıktan geldi:
 
# 638 Şu Çılgın Türkler / Türk Büyük Taarruzu
 
"Yürüyüşe geçelim."
 
Çalköy'den Kızıltaş vadisi yolu üzerinde bulunan Alhören'e doğru yürümeye başladılar. Yağmur
başlamıştı.
 
YİNE sıtma krizi geçiren Fahrettin Paşa bir yamçıya sarılmış titremekteydi. Fevzi Paşa, "Düşmanın
batıya kaçabileceği bir tek yer var, Kızıltaş vadisi. Bu yolu hemen kapamanız gerekiyor."
 
"Ben gelişime bakarak daha geceden bu emri vermiştim. Üç tümenim de o vadiyi kapamaya
gidiyorlar."
 
"Öyleyse ben 2. Ordu'ya geçeyim. Sen de bir an önce iyileşmeye bak. Kolordunun başına geç."
 
Gülmeye çalıştı:
 
"İyileşirim. Çünkü doktorun bu sefer vurduğu sıtma iğnesi galiba katır dozuydu." 
3. ALAY KOMUTANI Yarbay Ferit gözlerine inanamadı.
 
Binlerce Yunanlının içinde kalan 23 erden 17'si, şehit yüzbaşılarının ve arkadaşlarının cesetleriyle
birlikte geri gelmişti.
 
O ko'rkunç kalabalığın içinden nasıl kurtulup geldiklerini an-latamıyorlardı. Anımsamıyorlardı.
Gelmişlerdi işte. Yarbay hepsini öptü. Ödül olarak her birine bir çay şekeri parçası verdi. Verecek
başka bir şey yoktu.
 
Yüzbaşı Şekip'i ve erlerini törenle vatan toprağına kattılar. 22a
 
FEVZİ PAŞA, Yakup Şevki Paşa'nın savaş idare yerine gelmişti. İki paşa kucaklaştılar. Kurmaylar
paşaların çevresini sardı. Hepsinin yüzü parlıyordu.
 
Fevzi Paşa'nın açıklamasını dinleyen Yakup Şevki Paşa, "...Yani Afyon cephesini yardık, düşman
ordusunu üçe böldük ve dört günde düşmanın iki kolordusunu kuşatacak duruma geldik ha?" dedi.
Hayret içindeydi.
 
Fevzi Paşa güldü:
 
"Evet paşam."
 
Yakup Şevki Paşa, "Ben tecrübesiz, kararsız, korkak bir asker değilim.." dedi kendine dargın bir
sesle, "..ama ne iddia ettimse tersi
 
Büyük Taarruz 639
 
çıktı. Neye karşı durdumsa mahcup oldum. Yahu, bu mucizenin sırrı ne?"
 
Fevzi Paşa, Yakup Şevki Paşa'nın elini okşadı ve sorusunu cevapladı:
 
"M. Kemal Paşa."
 
CEPHEYE ÇAĞRILAN Halide Hanım ile Ruşen Eşref zorlukla Afyon'a yetişmişlerdi. İsmet Paşa,
"Tam gününde geldiniz.." diye karşıladı, "..Başkomutan yaşanan olayları sizlerin yazmanızı
istiyordu."
 
Halide Hanım güldü:
 
"Bu arada bunları da mı düşünüyor?"
 
"O neden M. Kemal?"
 
R. Eşref, "Gazi Paşa'ya görünmemiz gerekmez mi?" diye sordu. 
"Paşa cephede. 11. Tümen savaş idare yerine gidiyormuş."
 
"Ateş hattı değil mi orası?"
 
"Evet, ateş hattı."
 
30 Ağustos 1922 Başkumandan Meydan Savaşı
 
640 Şu Çılgın Türkler / Türk Büyük Taarruzu
 
11. Tümen'in savaş idare yeri, Çalköy ile Selkisaray arasında, sonra Zafer Tepe adı verilecek olan
Kara Tepe'deydi.
 
1. Ordu ve Dördüncü Kolordu Komutanları Başkomutan'a katıldılar. Üç otomobille Dumlupınar-
Çalköy yoluyla Kara Tepe'ye hareket ettiler.
 
Her yandan yanaşan Türk tümenleri Trikupis-Digenis kuvvetlerini Adatepe'ler civarında daracık bir
alana sıkıştırıyorlardı. Yolun sol yanına zaman zaman top mermileri düşüyor, sağdan bir Türk birliği
kuşatmaya katılmak için yaklaşıyordu.
 
Yağmur artmaktaydı.
 
23. TÜMEN'i takviye etmesi ve Kızıltaş vadisinin ağzını kapatması için bir tümen yollanmıştı. Hava
oldukça kararmış, yağmur şiddetlenmişti. Bu tümenin ileri sürdüğü alay, araziyi tanımadığı ve yağmur
yüzünden iyi gözetleme yapamadığı için vadinin 3-4 kilometre güneyinde durdu. Süvariler daha
yetişmemişti.
 
Kızıltaş vadisi açık kaldı.
 
Albay Gardikas, 5. Tümen Komutanı Albay Rokkas'la anlaştı. İki-üç bin kadar askerle birlikte
Kızıltaş vadisine çekilerek batıya doğru yürümeye başladılar.2213
 
İki tümen komutanı, silah arkadaşları dövüşürken savaş alanından kaçmışlardı.
 
Bu grup, Türklere yakalanmamak için hiç mola vermeden yürüyecek, yaralananları taşımak için
durmayacak, yorulanları beklemeyecek, hastalananları bırakacak, bu vahşi yürüyüşle süvariler
gelmeden önce vadinin bitimindeki geçitten geçecekti.
 
M. KEMAL PAŞA 11. Tümen Komutanı Yarbay Derviş Bey'den taarruzu şiddetlendirmesini,
topçuların açığa çıkarak ateş etmelerini istedi.
 
"Başüstüne."
 
Derviş Bey topçulara gerekli emirleri verdi, taarruzun başında bulunmak için ileri hatta koştu. 
Başkomutanın savaşı ateş hattından izlemesi ve yönetmesi, çevredeki bütün subayları ve askerleri
daha da coşturmuştu. Birlikler
 
Büyük Taarruz 641
 
Zafer Tepe bugünkü düzeniyle
 
Yunan savunma mevzilerine iyice yaklaştılar. Topçular açığa çıkarak ateşe başladılar. \
 
2. Ordu'dan 61. ve az sonra da 16. Tümenlerde geldi, Adate-pe'lerin kuzeyindeki ormana ve tepelere
yayıldılar. 61. Tümen'in 190. Alayı'ndan Haydar Çavuş Allıören Köyü'nün kuzeyindeki yamaçta şehit
oldu.
 
Otuz bin insan, iki Adatepe ile bu tepelerin kuzeyindeki vadiye yığılmıştı. Yunan askerleri ilerde
buraya 'ölüm çukuru' adını vereceklerdi.
 
Cephane kamyonları vuruldukça, göğe ateş fıskiyeleri yükseliyor, kulakları sakatlayan tarakalar
duyuluyordu. Trikupis'in kurmaylarından Yüzbaşı Kanellopulos ilerde bugünü özetle şöyle
anlatacaktı:
 
"Topçular ile bazı birlikler henüz disiplini koruyorlardı. Kızıl-taş vadisi yoluyla kaçmak isteyenler
Allıören'e doğru sızmaktaydılar. General Trikupis'in emrine göre, karanlık basana kadar direnilecek,
karanlık basınca Kızıltaş vadisinden batıya doğru hep birlikte çekili-nilecekti.
 
Türkler çevremizi kuşatmayı tamamladılar. Acı savaş başladı.
 
Saat 13.30'du.
 
642 Şu Çılgın Türkler / Türk Büyük Taarruzu
 
General Trikupis ve Digenis, bir taş ocağında, heykel gibi duygusuz ve sakin, başlayan faciayı
izlediler. Karargâh subayları çevrelerinde oturmuşlar, komutanlarını şarapnel parçalarına karşı
koruyorlardı.
 
Trikupis teslim olma önerilerini sürekli reddediyordu.
 
Saat 16.00'da Türk topçusunun faaliyeti doruğa çıktı. Eriyorduk. Bataryalarımız mahvoluyor, cephane
ve yaralı dolu kamyonlar havaya uçuyor, insanlar büyük bir korku içinde ormanlara, yarıklara,
kuytulara kaçışıyorlardı. Sinirler boşanmıştı. Bazı komutanlar korkudan çılgına dönmüş askerlerini
yatıştırmak için alay sancaklarını açtırdılar. Bir yararı olmadı. Kuzeyden, doğudan yeni yeni Türk
birliklerinin yaklaştıkları görülüyordu.
 
Saat 18.30'da bütün toplarımız susturulmuştu.
 Titreyerek güneşin batmasını bekliyorduk!'23
 
KIZILTAŞ VADİSİ, tabanından ince bir derenin aktığı, iki yanı sık ormanlık bir vadiydi. Silahlanmış
köylüler bu vadiden geçen küçük kafilelere saldırıp yok ediyorlardı. Yine küçük bir grup geliyordu.
Nefeslerini kesip beklediler.
 
On beş kadar Yunanlı kaçak soluya soluya yaklaşıyordu. Öndeki subay bir hışırtı duydu, başını
çevirdi, köylüleri gördü -ellerinde baltalar, kazmalar, satırlar, tırpanlar, bir de tüfek vardı- "Türkler"
diye bağıracaktı, bağıramadı, alnına kurşunu yedi.
 
Köylüler askerlerin üzerine atıldılar.
 
GÜNEŞ Murat Dağı'nın ardında kaybolup akşam alacası çökerken, top ve piyade ateşi kesildi,
askerler süngü hücumuna kalktılar. Çelik süngüler akşam ışığında çakıp sönüyorlardı.
 
M. Kemal Paşa siperin içinde ayağa kalktı. Savaş heyecanı ile doluydu. Kabarıp taşarak haykırdı:
 
"Hacianestiii! Nerdesin? Gel de ordularını kurtar!" 24
 
HACİANESTİ odasının penceresinden karanlık denize bakıyordu. General Valettas son bilgileri
verdi:
 
Büyük Taarruz 643
 
"General Frangos'un emrindeki birlikler Uşak'a çekiliyor. Bazı askerlerin birliklerden ayrılıp küçük
gruplar halinde birleşerek batıya doğru kaçtıkları bildiriliyor."
 
"Trikupis?"
 
"Bugün ondan hiç haber yok."
 
Hacianesti'nin omuzlan daha da çöktü. Bütün enerjisi akıp gitmiş gibiydi. İki gündür İzmir'den Uşak'a
gitmeye karar veremiyordu.
 
Bir geminin neşeli düdüğü ikisine de can yakan bir çığlık gibi geldi.
 
ALBAY GARDİK AS-Albay Rokkas grubu, süvariler yetişmeden geçitten geçmeyi başarmıştı.
 
Bunun sevinci içinde ilerlerken, 1. Süvari Tümeni yakalayıp çevirdi. Çok kayıp ve esir verdiler.
Kurtulabilenler Frangos kuvvetlerine katıldılar.
 
Kurtulan (!) Yunan askerlerinin durumu
 
644 Şu Çügın Türkler / Türk Büyük Taarruzu
 Korku hepsinin sinirlerini sakatlamıştı.
 
Savaşan askerleri paniğe uğratmasınlar diye hemen cephe gerisine postalandılar. Yunan ordusuna bir
yararları dokunmadı.
 
KÜÇÜK ADATEPE'de son dakikaya kadar disiplinlerini koruyan az sayıda Yunan askeri vardı.
Bunlar arkadaşlarının kaçabilmeleri için kendilerini feda ediyorlardı.
 
Türk birlikleri bu son çırpınışı da kırdılar ve karanlıkta birbirlerine zarar vermemek için durdular.
 
Facianın üzerine katran karası bir gece indi. Yağmur daha da şiddetlenmişti.
 
Sağ kalmış on bine yakın subay ve asker, eşya ve cephane yüklü katırlar, 12 dağ topu ve silahlarıyla,
sessizlik içinde, Kızıltaş vadisine doğru çekildiler. Bu selin içinde kolordu ve tümen komutanları da
vardı.
 
Türk Alayı'nın 3-4 km. kuzeyinden geçerek vadiye girdiler.24a Gelenlerin çok kalabalık olduğunu
gören köylüler saklandılar.
 
Süvariler Kızıltaş vadisinin bittiği yerdeki geçitte bekliyorlardı.
 
EMPERYALİSTLERİN donattığı, emperyalizmin yönlendirdiği Yunan ordusu ezilmişti. Türkiye için
yepyeni bir dönem başlıyordu. Falih Rıfkı Atay 30 Ağustos zaferi için şöyle yazacaktı:
 
"Nemiz varsa, eğer bağımsız bir devlet kurmuşsak, hür vatandaşlar olmuşsak, şerefli insanlar gibi
dolaşıyorsak, yurdumuzu Batının pençesinden, vicdanımızı ve düşüncemizi Doğunun pençesinden
kurtarmışsak, şu denizlere bizim diye bakıyor, bu topraklarda ana bağrının sıcaklığını duyuyorsak,
belki nefes alıyorsak, hepsini, her şeyi 30 Ağustos zaferine borçluyuz" 24b
 
BUGÜN 2. Ordu'ya bağlı Geçici Süvari Tümeni de Kütahya'ya girmiş, çılgınca karşılanmıştı.
 
Sağ yanı açık kalınca, Eskişehir'deki Üçüncü Kolordu'nun durumu tehlikeye düştü. General Sumilas,
"Bir vuruşta koca orduyu üçe ayırdılar.." dedi, "..artık tutunamayız. Ordudan izin isteyerek, biz de
geri çekilelim."
 
Kurmay Başkanı ayağa kalktı:
 
Büyük Taarruz 645
 
"Galiba Anadolu maceramız sona eriyor." "Bence sona erdi bile."
 
31 AĞUSTOS SABAHI Başkomutan, Fevzi Paşa, Afyon'dan gelmiş olan İsmet Paşa savaş alanını
gezdiler. Ruşen Eşref de birlikteydi.
 
Hava açılmıştı. 
Her yan alan iki kolordu ve beş tümenin topları, kimi yanmış, kimi sağlam kamyon ve otomobiller,
arabalar, binlerce silah, gereç, sandık ve eşya, pek çok yaralı, ceset ve ceset parçasıyla doluydu.
Sıhhiyeciler yaralıları ve cesetleri topluyor, veterinerler ağır yaralı hayvanları acı çekmesinler diye
vuruyorlardı.25
 
İki yandan kalabalık esir kafileleri geçiyordu. Bir gün öncenin korkusu gözbebeklerine işlemişti.
Çevre dağlar, tepeler, vadiler, böyle kaçaklarla doluydu. Birlikler buraları tarayıp kaçakları
topluyorlardı.
 
Başkomutan İsmet Paşaya, "Bundan sonra ne yapmayı düşünüyorsun?" diye sordu.
 
646 Şu Çılgın Türkler / Türk Büyük Taarruzu
 
Yunan esirleri
 
"Düşmanın alabileceği her türlü önlemi felce uğratacak şekilde ve hızla, orduyu hiç durmadan İzmir'e
yürütmeyi düşünüyorum."
 
İsmet Paşa Yunanlıların Trakya'daki tümenlerini Anadolu'ya getirterek İzmir önünde bir savunma
mevzii kurmalarından, bu arada İngilizlerin işe karışmalarından çekiniyordu. 2. Ordu Yunan Üçüncü
Kolordusu'nun yolunu kesecek şekilde kuzeye yürütülebilir, o kolordu da esir alınabilirdi ama amaç
bu değildi: Amaç zaferi tehlikeye düşürmeden, vatanı bir an önce geri almaktı.26
 
M. Kemal Paşa bu düşünceyi onayladı.
 
Kalıntıların içinde, yerde bir Yunan sancağını görünce, "Yerden kaldırın!" dedi. Yaver Muzaffer,
sancağı yerden alıp bir topun üzerine bıraktı.27
 
30 AĞUSTOS akşamı Kızıltaş vadisine çekilmiş olan Trikupis-Digenis grubu, bütün gece, yağmur
altında karmakarışık yürümüş, sabaha karşı süvarilerin ve köylülerin ateşini yiyerek epeyce kayıp
vermiş, dağılıp iki kola bölünmüştü:
 
Büyük Taarruz 647
 
General Dimaras ile 12. Tümen Komutanı Albay Kalidopulos kolu, yaklaşık bin kişiydi.
 
Trikupis-Digenis kolu ise altı-yedi bin subay ve erden oluşuyordu.
 
İki grubun da yiyeceği yoktu. Çevreyi tanımıyorlardı. Kılavuz bulamıyorlardı. Bütün köylüler köyleri
boşaltıp uzağa çekilmişlerdi. Ağaç yaprağı, ot yiyerek Murat Dağı'mn vadileri arasında dolaşıp
duracaklardı.
 
İlk çemberden kurtulmuşlardı ama büyük çemberden kurtulmak mümkün değildi.
 BAŞKOMUTAN'dan "İleri!" emrini alan Birinci Kolordu karşısında General Frangos kuvvetlerinin
direnmesi mümkün değildi. 1 Eylül günü Uşak'ı da bırakarak daha batıya çekildiler.
 
Buralı Rumlar da uzun bir katarla İzmir'e göçmek üzere Uşak'tan ayrılmışlardı. Katar, vagonların
çatılarına kadar insan ve eşya ile doluydu. Askerler çekilirken Uşak'ı yaktılar. İzmir'e kadar
yollarının geçtiği her yeri, tüm binaları, camileri, mescitleri yakıp yıkacaklardı. Bağları bile yakmaya
çalışıyorlardı. Amaçlan geride kullanılamaz, yaşanamaz bir yangın yeri bırakmaktı.27a
 
İlk Türk birliği saat 18.00'de Uşak'a girdi. Ordu ve halk sevinmeyi sonraya bırakarak şehri kasıp
kavuran yangınları söndürmeye koştular.28 Birinci Kolordu Komutanı Albay İzzettin Çalışlar, iki yıl
önce Uşak'ı Yunanlılara terk etmek zorunda kalan birliğin komutanıydı.
 
Talih ona kaybettiği şehri geri alma mutluluğunu yaşatmıştı.
 
YUNANLILAR Eskişehir'i boşaltarak geriye çekiliyorlardı.
 
Panayot'un birliği sona kalmıştı. Şehirden çıkmadan önce evleri yağmalayıp yakıyorlardı. Savaşmayı
iyice öğrenmiş olan Panayot sonunda birkaç Türk öldürebilmişti. Arka çantasına sığacak küçük ama
değerli birkaç şey bulabilmek ümidiyle büyükçe bir eve daldı. Ev sahiplerinin çoğu şehir dışına
kaçmıştı. Burası da boştu. Dışından sade, içinden süslü, güzel bir Eskişehir eviydi.
 
Üst kata çıktı.
 
Odalardan birinde ceviz bir sandık buldu. Evin kızının çeyiz sandığıydı herhalde. Arka çantasını
oyalar, kumaş parçaları, dantellerle
 
648 Şu Çılgın Türkler / Türk Büyük Taarruzu
 
doldurdu. Hızla aşağı inip sokağa çıktı. Geç kaldığını anladı. Türk askerleri şehre girmişlerdi.
 
Teslim oldu.
 
Bir yıl sonra köyüne dönünce, sevgilisinin nefret ettiği bir adamla evlenmiş olduğunu görecek,
ölmediğine yanacaktı.
 
BUGÜN General Dimaras-Albay Kallidopulos grubunun takati tükendi. Açlık, yorgunluk ve korku
hepsini çok sinirli yapmış, bazıları hayaller görmeye başlamıştı. ı
 
2. Ordu'dan küçük bir birliğe rastladılar/ onlar da hiç çatışmadan teslim oldular. /
 
Sırada Trikupis grubu vardı.
 
HÜKÜMET Kral'ın başkanlığında, Tatoi Sarayı'nda toplanmıştı. Panik halindeydiler. Ordunun
durumu hakkındaki söylentiler çok korkutucuydu. Şehirler bir bir elden çıkıyordu.
 Teodokis, "Dikkafalı aptal Hacianesti ile bu iş yürümez." dedi, "..düşman çok hızlı ve güçlü. Onu
ancak yeni ve iyi bir komutan durdurabilir."
 
"Kim?"
 
Stratigos atıldı:
 
"Bence General Trikupis."
 
Baltacis çok huzursuzdu:
 
"Ya o da durduramazsa? Düşman İzmir'e akıyor."
 
"Bir öneriniz mi var?"
 
"Evet efendim. İngiltere aracılığıyla derhal mütareke isteyelim. Hiç olmazsa İzmir elimizde kalır.
Yoksa bu gidişle İzmir'i de kaybedeceğiz."
 
Başbakan Protopapadakis, "Öneriye katılıyorum" dedi. Elleri titriyordu. Bakanlar da kabul ettiler.
Mütareke isteği Kral'a da uygun gelmişti. Bu yolla Anadolu'dan süpürülmeyi önleyebilirlerdi.
Onayladığını belirtti. Savaş Bakanı Teotokis'e, "General Trikupis'in atama kararnamesini
hazırlayın.." dedi, "..Telsizle arayarak Başkomutanlığa atandığını bildirin."
 
"Peki efendim." 29
 
Büyük Taarruz 649
 
YUNAN SAVAŞ BAKANLIĞI General Trikupis'i telsizle sürekli aramaya başladı.
 
Bu mesajı Türk telsizcileri saptadılar ve Cephe Komutanlığına bildirdiler.
 
General Trikupis ve yanındakiler, bu sırada, Kızıltaş vadisinin çıkışına yaklaşmışlardı. Çıkışta
süvarilere çattılar. Bine yakın kayıp vererek geri kaçtılar.
 
YUNAN HÜKÜMETİNİN yenilgiyi kabul ederek mütareke için arabulucuk istemesi Atina işgüderi
Bentick'ten başlayarak, aşama aşama bütün İngiliz yöneticilerini şaşkınlığa uğrattı. Haberi her
öğrenen çığlık atıyordu:
 
"Hayır!"
 
"Hayır!!"
 
"Hayır!!!"
 
En çok şaşıran, üzülen, kızan ve bağıran da Lloyd George olacaktı: 
"Bu benim iflas etmem demektir."
 
Türk ordusunun bu kadar kısa zamanda, İngiliz subaylarının 'mükemmel bir savaş makinesi' diye
övdükleri Yunan ordusunu ezmiş olmasına inanamıyorlardı.
 
Yunan dileği, Türklere ulaştırılmak üzere İstanbul Yüksek Ko-miserliği'ne bildirildi. Yüksek
Komiserlik de Ankara'ya bildirecekti ama Ankara cevap vermeyecekti.
 
Sir Harold Rumbold General Harington'a sitem etti:
 
"Bana bir sürpriz beklemediğinizi söylemiştiniz."
 
"Türkler hepimizi gafil avladılar."
 
Rattigan çok sinirliydi:
 
"Bu adamları durdurmak için bir şeyler yapmalıyız. Yoksa Yunanlılarla birlikte biz de yenilmiş
olacağız."
 
Harington "Yunanlılara cesaret vermesi için İzmir'deki bağlantı subayımıza telgraf gönderdim.." dedi,
"..Hacianesti Trakya'dan bir tümen çekti. Bu tümenin de yardımıyla Türkleri Alaşehir hattında
durdurabileceklerini sanıyorum."
 
Sir Harold Rumbold homurdandı:
 
"Umarım." 30
 
650 Şu Çılgın Türkler / Türk Büyük Taarruzu
 
Bu zafer yalnız İngilizleri değil, Padişah'ı ve İstanbul hükümetini de çok sarsmıştı. Bu zaferin
Türkiye'de yepyeni bir dönem açacağı belliydi.
 
GENERAL HACİANESTİ Trakya'da bulunan bir tümeni, Fran-gos kuvvetlerini takviye etmesi için
gerçekten İzmir'e getirtmişti.
 
Ama tümen savaşmak istemiyordu. İzmir'de karaya çıkmayı reddetti. Tümen Komutanı General
Skarlatos, ordu karargâhına gelerek durumu bildirince General Hacianesti çıldırdı:
 
"Ne demek? Derhal gemiye dön, çek silahını ve çıkmayı reddedenleri vur! General, bu tümen karaya
çıkacak ve cepheye gidecek!"
 
General Skarlatos, "Bunlar karaya çıksalar bile.." dedi, "..cepheye gitmez, İzmir'i yağmalamaya
koyulurlar. Yenilgiyle ilgili haberler tümenimi bir sürü haline getirdi. Zora baş vurarak bu haydutları
karaya çıkarmam için ısrar ediyor musunuz?" 
"Hepinize lanet olsun!" 31
 
İZMİR'e yürüyen küçük kaçak grupları yiyecek istemek için yolları üzerindeki köylere uğruyor, ayak
üstü bir şeyler yiyip yola düşüyorlardı. Kimi yerlerde köylüler silahla karşı duruyor ya da çeteler bu
kaçakları çevirip temizliyorlardı.
 
Savunmasız Kuzuluk Köyü'ne yirmi kaçak geldi. Köylüler çeşme önünde toplanmış dertleşiyorlardı.
Yunanlıların geldiklerini gören bir kız korku içinde evine kaçtı. İçeri girip kapıyı ve tek pencerenin
kepengini kapadı. Yunan askerlerinden biri güzel kızı fark etmişti. Kapıyı, kepengi zorladı ama
açmayı, kırmayı başaramadı. Bir arkadaşı yanaştı:
 
"O güzel kızı istiyor musun?"
 
"İstemez miyim? Taze incir gibi."
 
"Öyleyse evi ateşe ver. Dışarı çıkar."
 
"Akıllısın."
 
Kapının önüne saman yığıp ateşledi. Alevler az sonra evi sardı. Annesi kıza dışarı çıkması için,
Yunanlıya kıza dokunmaması için yalvarıyordu. Köylüler uzakta toplanmış ağlaşmaktaydılar.
 
Büyük Taarruz 651
 
Durum kaçakları eğlendiriyordu. Kız az sonra, yanmamak için ya kapıdan, ya pencereden dışarı
atacaktı kendini ve asıl eğlence o zaman başlayacaktı. Keyif içinde beklediler.
 
Kız dışarı çıkmadı, evle birlikte yandı.
 
TRİKUPİS-DİGENİS grubunun dağ şartlarına ve açlığa dayana-bilme gücü kalmamıştı. Subayların
çoğu, askerlerin tümü teslim olmak istediler.
 
General Trikupis bu isteğe bir süre karşı koyduysa da askerin kesin tavrı karşısında teslim olmayı
kabul etmek zorunda kaldı.
 
Kılıcını kırdı.
 
General Digenis ve 13. Tümen Komutanı Albay Kaimbalis, iki kolordunun ve beş tümenin kurmay
başkanları, kurmayları, topçu komutanları, 580 subay, 4.985 er, 100 makineli tüfek ve 12 dağ topuyla,
Minkarip adlı küçük bir köyde, 1. Ordu'dan bir birliğe teslim oldular.32
 
Esir Yunan Başkomutanı General Trikupis
 
652 Şu Çılgın Türkler / Türk Büyük Taarruzu 
BAŞKOMUTANLIK, Genelkurmay, Batı Cephesi, 1. Ordu ve Dördüncü Kolordu Komutanlıkları
karargâhları Uşak'a yerleşmişlerdi.
 
Uşak hâlâ tütüyor ve şehrin üzerine kül yağıyordu.
 
Uşak'a getirilen esirler kafilesi yanık kokusu ve yangın kalıntılarıyla dolu yollardan geçmekteydi.
Kafilenin önünde iki kolordu komutanı, üç tümen komutanı, arkalarında kolordu ve tümenlerin kurmay
başkanları, üst rütbeli subaylar, bunların da arkasında yüzlerce karargâh ve birlik subayı vardı.
 
Yolların iki yanına, esirleri Uşaklıların tepkilerinden korumak için askerler dizilmişti. Acı ve öfke
dolu kadın ve erkekler, askerlerin arasından bağırıyor, küfrediyor, yumruk sallıyor, yüzlerine tükü-
remedikleri için yere tükürüyorlardı.
 
Birçok subayın yüzüne, yüz yıl geçse bile silinmeyecek bir korku sinmişti.
 
Askeri protokol gereği, galip ordunun komutanları, sadece iki kolordu komutanını, Cephe Kurmay
Başkanı da kolordu ve tümen kurmay başkanlarını kabul edecekti.
 
Görevliler önce kurmay başkanlarını kafileden ayırıp Batı Cephesi Kurmay Başkanı Albay Asım
Gündüz'ün odasına getirdiler. Yangınlar, yağmalar, cinayetler yüzünden Asım Bey çok kızgındı. Elini
vermedi. "Oturun" demedi.
 
Nefretle bakarak, "Sizleri.." dedi, "..askerlik ve insanlık kaideleri içinde savaşan düzenli bir ordunun
kurmayları diye mi, yoksa ahlak ve kanun dışı, kanlı bir çetenin mensupları olarak mı karşılamak
lazım? Tereddüt içindeyim." 33
 
General Trikupis ve Digenis'i önce Dördüncü Kolordu Komutanı Kemalettin Sami Bey, sonra 1. Ordu
Komutanı Nurettin Paşa, daha sonra Cephe Komutanı İsmet Paşa kabul etti. İsmet Paşa, kısa bir
konuşmadan sonra, iki kolordu komutanını, M. Kemal Paşa'nın huzuruna götürerek Paşa'ya takdim etti.
 
ESİRLER Başkomutan'ın masasının karşısındaki iki iskemleye oturdular. Trikupis biraz daha dinç
görünüyordu. Digenis bitkindi.
 
Başkomutan sağına Fevzi Paşayı, soluna İsmet Paşa'yı almıştı. Savaştan konuştular. Salonun
sonundaki aralıkta Halide Edip Hanım, Ruşen Eşref, Mahmut Bey, yaverler ve bazı kurmaylar, derin
bir dik-
 
Büyük Taarruz 653
 
katle bu tarihi sahneyi izlemekteydiler. Üç yılda nereden nereye gelinmişti? O şamatacı, acımasız,
kibirli Yunan ordusunun yerinde yeller esiyordu. Özerk İyonya yönetimi de, Bizans İmparatorluğu'nu
diriltme hülyası da tarihe karışmıştı.
 
M. Kemal Paşa konuşmanın sonunda, "Hacianesti yerine Başkomutanlığa atandığınızı biliyormusunuz?" diye sordu.
 
"Hayır."
 
"Bildirmek için telsizle sizi arıyorlardı."
 
"Durumumuz bu işte Mareşalim. Yönetim her zaman olayların gerisinde kaldı. Sonuç da tabii böyle
oldu." 
Utanç içinde önüne baktı.
 
"Üzülmeyin General. Siz vazifenizi yaptınız. Artık misafirimiz-siniz.."
 
Ayağa kalktı. Ötekiler de kalktılar. İki general, Mareşal Gazi M. Kemal Paşa'nın karşısında esas
duruşta durdular.
 
"..Sizin için bir şey yapabilir miyim?"
 
"Eşime sağ olduğumun bildirilmesini rica ederim. Kendisi İstanbul'da."
 
Başkomutan İsmet Paşaya, "Gerekeni yapın" dedi.
 
Esir Generaller, M. Kemal Paşa'yı derin bir saygıyla selamlayıp ayrıldılar.34
 
TEĞMEN ŞEVKET EFENDİ'nin güncesinden:
 
"Uşak'tan geçiyoruz. Şehrin girişinde, Sakarya Savaşı'nda şehit olan Yüzbaşı Basri Bey'in annesi
oğlunu arıyordu. Bana da 'Basrim nerde?' diye sordu. Sendeledim. Sarardım. Doğruyu söyleyemedim,
'Arkadaki alayda' dedim. Kadıncağız sevinç içinde geriye yürüdü. Hepimiz ağladık. Bir anneyi böyle
bir yalanla oyaladığım için kendimi hiç bağışlamadım"34a
 
1. ORDU KOMUTANI, İkinci Kolordu'yu bugüne kadar ihtiyat kuvveti olarak savaş dışında tutmuştu.
Bugün İkinci Kolordu'yu da cepheye sürerek savaşa soktu.
 
4. Tümen'den Ömer Çavuş'un beklediği an gelmişti sonunda. Takımını çok iyi hazırlamıştı. Askerini
topladı:
 
654 Şu Çılgın Türkler / Türk Büyük Taarruzu
 
"Bana bakın! Sekiz ay durmadan eğitim yaptık. Bütün o çalışmalar işte bugün içindi."
 
Öğleden sonra savaşa girdiler. Gördükleri eğitimin hakkını verdiler. Karşılarındaki birliği ezip
dağıttılar. Düşman döküntülerini toplayarak ilerlediler. İyi yer tutan bir Yunan artçı birliği
ilerlemelerini durdurdu.
 
Bir tepeye yerleşip ateş savaşına başladılar. İki yan da cephaneye kıyıyordu. Savaş alanında
duyulması imkânsız sesler işiten Ömer Çavuş geriye baktı, inanamadı: Genç, yaşlı köylüler, ellerinde
güğümler, testiler, içi tepeleme üzüm dolu sinilerle, savaşan askeri serinletmek için kızgın savaşa
aldırmadan, tepeye çıkıyorlardı. Her yandan uyarılar yağdı:
 
"Geri gidin!"
 
"Çekilin burdan!" 
"Kaçılın!"
 
Duymadılar ya da dinlemediler. Getirdikleri çoban armağanla-rıyla savaşan askerlerin arasına
dağıldılar. Ömer Çavuş'un yanına se-kiz-dokuz yaşında, yeşil gözlü bir kız sokulmuştu. Su dolu bir
maşrapa uzattı:
 
"Buyur ağam iç, susamışsındır."
 
Halkın can ve sevgi cömertliği, Ömer Çavuş'a dokundu, ağlayası geldi. Bu halk için ölmeye değer
diye düşündü. Serseri mermilerden korumak için elini küçük kıza siper etti.35
 
YUNANLILAR kaçıyor, Türkler kovalıyordu. Bir Türk telsizi Yunan telsizlerine sürekli şu mesajı
yollamaya başlamıştı:
 
"Yunanlılar, tarihinizden utanın. Kaçmayın da savaşalım!" 36 2. Tümen Komutanı Albay Gonatas
orduya şu raporu verdi: "İskelet halini almış birliklerin kalanı da saatten saate dağılmaktadır.
Karmakarışık bir kaçak sürüsü, İzmir'e ulaşmaktan başka bir şey düşünmeksizin batıya doğru akıp
gidiyor. Açlık bu felaketi tamamlıyor!' 37
 
İzmir'i kaçak askerler ve göçmenler kaplamıştı. Sokaklar onlarla doluydu. Metropolit Hrisostomos
Türklere karşı İzmir'i korumaları için serseri kaçaklara silah dağıtıyordu. Stergiadis Metropolit
Hrisos-tomos'a çıkıştı:
 
Büyük Taarruz 655
 
"Serserilere silah dağıtacağınıza, göçmenlere yiyecek ekmek, kalacak yer bulun! İnsanca bir iş
yapın!" 38
 
Üçüncü Kolordu kayıp ve esir vererek, zorlukla Bursa'ya doğru çekilmekteydi.
 
Yunan esirleri
 
İSMET PAŞA Frangos kuvvetlerinin arkasını keserek bu kuvvetleri esir etmek ve işi bitirmek
istiyordu. Telsizle Süvari Kolordusu'na, Kula-Alaşehir hattını savunmaya hazırlanan Frangos
kuvvetlerinin arkasına, Salihli'ye hareket etmesini emretti. İzmir'e çekiliş yolu kesilecek olan Frangos
kuvvetlerinin yapacağı tek şey teslim olmaktı.
 
Süvari Kolordusu'nun tümenleri Kula üzerinden Salihli'ye hareket ettiler.
 
Telsizle verilen emir, İngilizlerin büyük savaş gemilerinden birinin telsizi tarafından saptandı.
İngilizler bu bilgiyi hemen Yunan Ordu Karargâhına geçtiler.
 
Ordu Frangos'a bildirdi.
 General Frangos gerekli önlemleri alacak, kuvvetleri esir olmaktan kurtulacaktı.39
 
656 Şu Çılgın Türkler / Türk Büyük Taarruzu
 
AKINCILAR, çeteler, köylüler, Yunanlılar için cephe gerisini de cehenneme çevirmişlerdi.
 
Ordu kurallara uyuyordu. Ama çeteler ve köylüler için kural, halka kötü davranmış Yunan subaylarını
ve askerlerini yakaladıkça temizlemekti.
 
Yunanlılarla işbirliği yapanların büyük bölümü, göçen Rumlarla birlikte gidiyorlardı.
 
Balıkesir şehrini Demirci Akıncıları geri aldılar.
 
YUNAN HÜKÜMETİ General Trikupis'in esir düştüğünü ancak 6 Eylülde öğrenebildi.
Başkomutanlığa General Polimenakos'u atadı.
 
General Valettas ve Albay Passaris görevlerinden alınarak yerlerine Albay Pallis ve Albay Sariyanis
getirildi. Kader bu iki iddialı kurmaya Yunan ordusunun kaçışını düzenlemek görevini uygun
görmüştü.
 
Gemi bulabilen İzmir Rumları Yunanistan'a geçmeye başladılar.
 
ÇEKİLİRKEN Alaşehir'i de bütünüyle yakmışlar, halkın çoğunu, kadın-çocuk ayırmadan
öldürmüşlerdi. Savaşı yine kıyıma çevirmişlerdi.
 
Bir birlik için için yanan ateşleri söndürmeye çalışıyordu. Bir köşede nasılsa sağ kalmış üç-beş
kadın, birbirlerine sokulmuş, ışığı tükenmiş gözlerle, bir zamanlar mutluluk ve ferah içinde
yaşadıkları harabeye bakıyorlardı.
 
Beş-on kişilik bir esir kafilesi geçti. Giysileri parça parça, dudakları şiş, yüzleri kir içindeydi.
Çeşmeden su içmek istediler. Muhafız asker izin verdi. Esirler su içerken kadınlarda bir
hareketlenme oldu. Birbirlerine esirlerden birkaçını göstererek fısıldaştılar. Herhalde bu insan
kalıntılarından bazılarını tanımışlardı. Birdenbire, öfke çığlıkları atarak esirlerin üzerine atıldılar,
seçtikleri esirleri, anlatılamaz bir kin ve inanılmaz bir hızla paralayıp öldürdüler.
 
Kimse araya giremedi.
 
Büyük Taarruz 657
 
BÜYÜK KOMUTANLAR Adala'daki 2. Ordu Karargâhında, törenle karşılandılar. Yakup Şevki Paşa
M. Kemal Paşa'nın önüne geçti. Elini uzattı:
 
"Paşam! Sen haklı çıktın. Ver elini öpeyim."
 
M. Kemal Paşa sarıldı: 
"Estağfurullah. Ben sizin ellerinizden öperim."
 
"Bu zafer senin azmin sayesinde kazanıldı."
 
"Hayır Paşam, milletin gayreti, sizin emeklerinizle kazanıldı. Bu zafer hepimizin."
 
Yakup Şevki Paşa, "Sana son bir kez daha itiraz edeceğim." dedi, "..Hayır! Benim gibilere kalsa daha
yerimizde sayıyorduk. Sen bu millete Allah'ın bir lütfusun." 4°
 
İSTANBUL'da işgal kuvvetleri komutanları toplantı halindeydi. Türk ilerleyişini gösteren durum
haritasına bakan General Charpy, "Süvariler yarın İzmir'e girer" dedi.
 
"Bu hızla piyadeler de."
 
"On dört gün içinde iki yüz elli bin kişilik bir orduyu hemen hemen yok edip 400 km. yol almak,
olağanüstü bir olay."
 
Harington içini çekti:
 
"Tarihin en büyük çöküntülerinden biri bu. Bunu gerçekleştiren ordu birkaç gün sonra Çanakkale'de
tarafsız bölge sınırına dayanacak." ma
 
"O zaman ne yapacağız?"
 
"Hamlet'in dediği gibi: İşte sorun bu."
 
İSMET PAŞA, 'alınan top sayısının 300'ü, esir sayısının 15.000'i geçtiğini, bu sayının sürekli
arttığını' açıklamıştı. Fevzi Paşa da 'Yunan ordusunun can kaybının 100.000 olarak hesaplandığını'
söyledi.
 
Bir sessizlik oldu.
 
M. Kemal Paşa, "Savaşmak istemedik." dedi, "..davamızı görüşme yoluyla çözmek için her yola
başvurduk. Yusuf Kemal Bey'i, Fethi Bey'i Avrupa'ya yolladık. Barış istememizi zaafımıza yordular.
Sonuç alamadık. Vatanımızı kurtarmak için silaha sarıldık. Bu dehşeti atlattıktan sonra, bir gün
Yunanlıların da gerçekleri anlayacaklarını ve
 
658 Şu Çügın Türkler / Türk Büyük Taarruzu
 
dost olacağımızı düşünüyorum. Çünkü bizim insanımız kinci değildir, barışın değerini bilir. Barıştan
güzel ne var?" 41
 
HALİDE EDİP HANIM, Ruşen Eşref Onaydın ve Binbaşı Kemal Bey otomobille Adala'ya yetişmeye
çalışıyorlardı. Binbaşı birden, şoföre, "Dur!" diye bağırdı. 
Araba yavaşlayıp durdu. Binbaşının dikkatini esir bir Yunan subayını geriye götüren bir asker
çekmişti. Yunan subayı eşeğe binmişti. Asker yayaydı. Asker binbaşıyı görünce selam verdi. Yunan
subayı eşekten indi. Hasta suratlı biriydi.
 
"Kim bu?"
 
"Bir esir."
 
"Nereye götürüyorsun?"
 
"Geriye. Alay karargâhına."
 
Binbaşı kızdı:
 
"Ulan sen bunun seyisi misin, hizmet eri misin? Hayvana sen bin, o yürüsün."
 
Asker, üçünün de yüreğini titreten bir iç temizliğiyle, "Hiç olur mu komutanım.." dedi, "..o şimdi
ocağından kopmuş bir gurbet adamı. Misafir. Bana emanet."
 
Binbaşı gözlerinin dolduğunu belli etmemek için başını çevirip şoföre, "Yürü!" diye bağırdı.
 
Araba hareket etti. Asker selam durdu. Sonra Yunan subayına eşeğe binmesini işaret etti:
 
"Haydi bin çorbacı. Akşam karavanasına yetişelim. Aç kalma."
 
Yola düştüler.42
 
TÜRKİYE bir büyük bayram yerine, Türkler bayram çocuklarına dönmüştü. Bütün İslam ülkelerinde
ve sömürgelerde de Türk zaferi kutlanıyordu.
 
Gandhi çarpıcı bir demeç verdi:
 
"Haydi beni bir daha tutuklaym İngilizler! Ama tutuklamak ve öldürmekle iş bitmiyor. İşte, öldü
sanılan Türkler, cenaze törenleri için hazırlanan tabutlarını kaatillerinin başlarına geçirdiler."
 
Mehmet Ali Cinnah da Londra'da bir basın toplantısı yaparak şunları söyledi:
 
Büyük Taarruz 659
 
"İngiliz hükümeti barış için Mustafa Kemal Paşa'ya yardımcı olabilirdi. Ama olmadı. Tersine savaşı
körükledi. Biz Hint Müslümanları, o kazansın diye durmadan dua ettik. Şimdi de kazandığı için
Allah'a hamdediyoruz. Kazanan yalnız Mustafa Kemal Paşa değildir, bütün esirler dünyasının
zaferidir bu.
 Zindabat Mustafa Kemal!" 43
 
TATOİ SARAYI'nın loş salonunda Kral ve Başbabakan Protopa-padakis oturuyorlardı.
 
Protopapadakis, "Ordu kaçıyor.." dedi, "..Hükümetim dağıldı, toplayamıyorum. Atina kaçak
göçmenlerle doluyor. Panik her yana yayılıyor. Belki Kalogeropulos gibi tecrübeli birinin kuracağı
yeni bir hükümet duruma hâkim olabilir efendim."
 
Sustu.
 
İzmir'de durum korkunçtu. Askerler, askeri yönetim, Stergiadis, Naipzade Ali, Belediye Başkanı Hacı
Hasan Paşa, işbirlikçi Türkler, Rum cemaati önderleri, hepsi, İzmir'i terk etmişlerdi.
 
8 Eylül gecesi İzmir hükümetsizdi.
 
Silah seslerinden ve bağırışlardan arka ve ara sokaklarda çatışmaların olduğu anlaşılıyordu.
 
MANİSA MİLLETVEKİLİ Süreyya Yiğit ile Mediha Hanım'ın düğünleri de, 8 Eylül akşamı,
Dikmen'de yapıldı. Ankara'da 200 davetliyi alacak bir yer yoktu. Süreyya Bey'in evinin büyükçe
bahçesine çadırlar, çardaklar kuruldu. Bir saz takımı tutuldu.
 
Gündüz nikâh kıyıldı.
 
Akşam Başbakan Rauf Bey, bakanlar, birçok milletvekili ile yakın komşular gelmeye başladılar.
Ailesi Ankara'da olanlar aileleriyle geliyorlardı.
 
Çok güzel bir yaz gecesiydi.
 
Zübeyde Hanım da Fikriye ile geldi. Hanımlar ve erkekler karşılıklı oturdular. Haremlik selamlık,
kaç göç gibi âdetler bitiyordu. Düğün başladı. Sofralar kuruldu. Zafer haberleri dolayısıyla herkes
neşeliydi. Düğün neşe içinde sürerken bir süvari geldi. Başbakana bir telgraf getirmişti. Başbakan
telgrafı okudu, M. Müfit Bey e uzattı, o
 
660 Şu Çılgın Türkler / Türk Büyük Taarruzu
 
da gülerek okuyup Yunus Nadi Bey'e uzattı. Kalabalık çok meraklan-mıştı:
 
"Ne oluyor?"
 
Telgraf Türk süvarilerinin İzmir yakınında olduklarını, sabah İzmir'e gireceklerini bildiriyordu.
Topluluk sevinçten çılgına döndü. Erkekler bellerindeki tabancaları çekip havaya ateş etmeye
başladılar. Dikmen'den ve şehirden de cevaplar geldi. Saz takımı İzmir marşını çalmaya başladı.
Haber şaşırtıcı bir hızla yayıldı. Çevredeki halk düğün evine koştu. Bunları, 'Dikmen'de millet
düğünü olduğunu duyan' şehirliler izleyecekti. Kimse uyumadı, silah sesleri, sevinç naraları, davul
zurna sesleri susmadı. Davetli sayısı sabah binleri aşmış, bahçeye sığmamış, Dikmene yayılmıştı.Kimi getirdiği koyunu kesiyor, kimi ateş yakıyor, kimi evinde ikram edilecek ne varsa alıp getiriyor,
ortaya saçıyordu. Süreyya Bey'in 'acaba güzel bir düğün olur mu' diye kaygılandığı düğün, unutulmaz
bir millet düğünü olmuştu.
 
Kimse dağılmadı.
 
İzmir'den haber beklediler.43a
 
SÜVARİ KOLORDUSU 9 Eylül Cumartesi sabahı iki kol halinde marşlar söyleyerek İzmir'e
yürümeye başladı.
 
1. ve 2. Süvari Tümenleri Bornova-İzmir yolunda ilerliyorlardı.
 
Hava mis gibi İzmir kokuyordu. ,
 
Direnen küçük birlikleri kılıçtan geçirerek İzmir'e girdiler. Önde 2. Tümen'den 4. Alay'in Komutan
Yardımcısı Yüzbaşı Şeref İzmirli ve birliği vardı. Kader bu yüzbaşıya da, o kadar istediği 'İzmir'e ilk
giren süvari' olmak mutluluğunu nasip etmişti.
 
Öncüyü, tümenin öbür alayları izledi. Binlerce süvari, kılıç çekmiş olarak, kordonboyunu doldurmuş
kaçak Yunanlı askerler, göçmenler, Rumlar, Ermeniler, vatandaşlarını korumak için karaya çıkmış
olan İngiliz, Fransız ve İtalyan subay ve askerleri ile bağıran, dua eden, ağlayan Türklerin arasından,
minarelerden yağan sala sesleri altında, dörtnala, nallarından kıvılcımlar saçarak, heybet ve haşmetle
geçtiler.
 
Hükümet konağına Türk bayrağını Yüzbaşı Şeref, Kışlaya Yüzbaşı Zeki Doğan, Kadifekale'ye
Asteğmen Besim çekti.44
 
Büyük Taarruz 661
 
- Kendinden geçmiş İzmirliler Konak Meydanı'nı doldurmaya başladı.
 
Süvari Kolordusu Komutanı Fahrettin Paşa, karargâhı ve 14. Süvari Tümeni ise, Menemen yolundan
geldiler. Karşıyaka'nın yahbo-yuna çıkmak için denize inen sokaklardan birine girdiler.
 
İzmirliler bugün için sakladıkları bayrakları çıkarmışlardı. Her yer bayraktı. Genç kızlar
pencerelerden süvarilerin başına çiçek, konfeti, gülsuyu serpiyor, gelin telleri atıyorlardı.
Kaldırımları dolduran halk, ağlıyor, alkışlıyor, çılgınca bağırıyor, bazıları komutanların, süvarilerin
çizmelerini, özengilerini öpmeye çalışıyordu.
 
Sokağın yalıboyuna açılan ağzında uzun boylu bir gölge belirdi. Fahrettin Paşa'nın gözleri doldu.
Annesiydi bu. Atından atlayıp koştu. Kucaklaştılar:
 
"Fahrim!"
 "Anam!"
 
Karşıyaka iskelesinin yanına bir dağ topunu yerleştirdiler. 21 pare atışla güzel İzmir'i selamdılar.45
 
BÜYÜK KOMUTANLAR Belkahve'den dürbünle Güzel İzmir'e bakıyorlardı bu sırada.
 
M. Kemal Paşa nice sonra dürbünü indirdi. Yüzüne akşam güneşinin altın ışığı vuruyordu, İsmet
Paşa'ya, "Biliyor musun, bir rüya görmüş gibiyim" dedi.46
 
"Haklısın. Bu kadar mucize, olağanüstülük, harikalık ancak bir rüyada yaşanabilir."
 
Hava kararana kadar Belkahve'de kaldılar. Nif'e (yeni adı Kemal Paşa) döndüler. Tek katlı bir ev M.
Kemal Paşa için hazırlanmıştı. Paşa'yı girişteki sofada beyaz başörtülü kadınlar karşıladılar. Hayal
gibiydiler. Diz çöktüler, sarılıp dizlerinden öptüler, başörtülerinin ucuyla çizmelerinin tozunu alıp
sürme gibi gözlerine sürdüler. Gözlerinden minnet yaşları akarak kalktılar, el bağladılar.
 
Büyük gaz lambalarının aydınlattığı bir odanın kapısı açık duruyordu. Gazi Paşa, Fevzi Paşa, İsmet
Paşa, Mahmut Soydan, Halide Edip Hanım, Ruşen Eşref ve Salih Beyler odaya girdiler. Halı kaplı
alçak sedirlere oturdular.
 
662 Şu Çılgın Türkler / Türk Büyük Taarruzu
 
Hayal kadınlar tepsilerle yemek taşıdılar. M. Kemal Paşa'ya, bir küçük tepsi içinde içki de getirdiler.
Teşekkür edip geri gönderdi. Daha içilecek zaman değildi.
 
Bir sevinç yorgunluğu çökmüştü üzerlerine. Paşa, "Yahu.." dedi, "İzmir'e girdiğimiz akşamdır bu. Bu
kadar sessiz oturulur mu? Bari şarkı söyleyelim."
 
Kendi bir şarkıya başladı:
 
"Yine bir gülnihal..."
 
Bilenler neşeyle katıldılar.47
 
AKŞAM gazetesinin önü, itişen, çekişen, kaynaşan, bağıran İstanbullularla doluydu. Ordunun İzmir'e
girdiğini yazan gazete kapışılıyordu. Manşet şöyleydi:
 
"Elhamdülillah İzmir'e kavuştuk"
 
Falih Rıfkı Atay ikinci kattaki odasında, Yakup Kadri'ye telefonla bilgi veriyordu:
 
"Hiç durmadan basıyoruz, yetiştiremiyoruz. Halk çılgın gibi kapışıyor. Gerekirse sabaha kadar
basacağız." 48
 
Gazete dağıtıcısı çocuklar "İzmir'e girdik!" diye çığlık atarak şehre yayılmışlardı. İstanbul en mutluakşamlarından birini yaşamaktaydı.
 
Akşam gazetesinin manşeti: "Elhamdülillah İzmir'e kavuştuk"
 
BüyUk Taarruz 663
 
AYA FOTİNİ kilisesi tamamen doluydu. Ağlayanlar çoktu. Cenneti kendi elleriyle cehenneme
çevirmişlerdi. Metropolit Hrisosto-mos'un sesi titriyordu:
 
"Kardeşlerim!
 
Tanrı, bu dar kapıdan geçmemizi istiyor. Bizi acıyla tecrübe, ateşle terbiye ediyor.."
 
İçeriye bayram eden Türklerin söylediği bir marş sızdı:
 
"İzmir'in dağlarında çiçekler açar
 
Altın güneş orda sırmalar saçar..'.'
 
"..Ümidinizi kesmeyin. Dua edin..."
 
Yakıcı bir haykırış kiliseyi çınlattı:
 
"Kako hronis nahis Georgis!" [Kahrolsun [Lloyd] George!)
 
NİF'te şarkılar sürüyordu. Fevzi Paşa söylenen şarkıları bilmediği için katılamıyordu ama tempo
tutarak neşeye ortak oluyordu.
 
Binbaşı Seyfi Akkoç kapı aralığından işaret ederek Salih Bo-zok'u dışarı çağırdı. Salih Bozok on
saniye sonra geri döndü. Yüzü öğle güneşi gibi parlıyordu:
 
"Bir öncü birliğimiz de Bursa'ya girmiş." 49
 
Mahmut Soydan bütün sesiyle bir şarkıya başladı:
 
"Bursa'nm ufak tefek taşları..'.'
 
Hepsi yeni bir coşkuyla katıldılar.
 
SAİT MOLLA bu gece evinde kalmaktan korktu, Rıza Tevfik'e geldi. Üniversite öğrencilerinin,
Bakırköy'de Cenap Şahabettin'in, Beyoğlu'nda Ali Kemal'in evinin önünde toplanıp eğlendiklerini
duymuş, sinirleri bozulmuştu. Konyak içiyor ve dertleşiyorlardı. Çökmüş haldeydiler. Dışardan
sokaklara dökülmüş Türklerin neşeli bağırtıları, gülüşleri geliyordu.
 
Sait Molla, "Birkaç gün daha bekleyip İngilizlere sığınmaktan başka çare yok" dedi. 
"Evet, burası bizim için bitti."
 
Sait Molla inledi:
 
"Yoksul Türk bunu nasıl başardı?"
 
664 Şu Çılgın Türkler / Türk Büyük Taarruzu
 
9 EYLÜL günü İzmir'de ne sıkıyönetim ilan edildi, ne sokağa çıkma yasağı. Süvariler şehri denetim
altına almışlardı. Türkler geç saatlere kadar zaferi kutladılar.
 
Şehir gece yarısından sonra sessizliğe gömüldü.
 
Süvari Kolordusu'nun ağırlıkları geride kalmıştı. Gece saat 03.00'te İzmir'e girdi. Kolordunun
bandosu da ağırlıklarla birlikte gelmişti. Denizi görür görmez bando aşka gelip İzmir Marşı'nı
çalmaya başladı.
 
Şehir yeniden uyandı.
 
Kutlamaya doymamış olan millet yeniden giyinip sokaklara döküldü. Sabaha kadar eğlendiler.49a
 
PAŞALAR 10 Eylül 1922 Pazar sabahı İzmir'e geldiler. Hükümet konağına indiler. Konak Meydanı
silme doluydu. Kurbanlar kesiliyor, halk bir an bile susmadan sevinç çığlıkları atıyordu. Kalabalığın
arasından geçirilip kışlaya götürülen esirler "Zito Mustafa Kemal!" diye bağırıyorlardı.
 
Metropolit Hrisostomos kaçmamıştı. M. Kemal Paşa'yı görmek için konağa geldi ama Nurettin Paşa
ile görüşebildi. Nurettin Paşa Hrisostomos'u azarladı, yerine bir vekil bırakarak görevinden
çekilmesini istedi. *
 
Hrisostomos konaktan çıktı, meydandaki insan denizinin içine karıştı. Halk Hrisostomos'u linç etti. 50
 
BUGÜN Peyam-ı Sabah gazetesinde de Ali Kemal'in son yazısı yayımlandı:
 
"Gayeler birdi ve birdir"
 
Mihran Ali Kemal'in ortaklığına da, yazılarına da son verdi.
 
Damat Ferit de gizlice İstanbul'a gelmişti. Eşinin mücevherlerini, konakta bulunan yükte hafif pahada
ağır küçük eşyaları alıp yeniden ve sessizce Avrupa'ya kaçacaktı.
 
İKİNCİ KOLORDU KOMUTANI İzzettin Çalışlar Paşa, kısa bir süre için İzmir'e askeri vali olarak
atandı.
 
Karargâhıyla hükümet konağına yerleşti. Yüzbaşı Faruk'u bekleyen binlerce çapraşık iş vardı. Oncaişin arasında Yüzbaşı Vedat'a 'iyi
 
Büyük Taarruz 665
 
olduğunu belirten' bir telgraf göndermeyi becerebildi. Yüzbaşı Vedat bu bilgiyi Nesrine ulaştırırdı.
 
Halk sevinç içinde ama görevliler ateş üzerindeydi. Çekilirken her yeri yakan Yunan/Rum karakteri,
İzmir'i Türklere sağlam bırakır mıydı?
 
Bu hainliğe fırsat vermemek için herkes tetikteydi.
 
M. KEMAL PAŞA, İzmirlilerin armağanı olan çiçeklerle süslü otomobille Karşıyaka'ya hareket etti.
Bir gecelik olsun dinlenmeyi hak etmişti. Otomobilin önünde ve arkasında mızraklı süvariler vardı.
 
Kordonboyu, eşyalarının başında bekleyen Rum göçmenlerle doluydu. Önlerinden bir zafer meşalesi
gibi geçen M. Kemal Paşa'ya öfke ve hayranlıkla bakıyorlardı. O efsane insan şu sarışın, yakışıklı,
genç adam mıydı?
 
Ah Hriste ke Panaya!
 
KARŞIYAKALILARIN M. Kemal Paşa için hazırladıkları evin önü, bahçesi, beyaz başörtülü,
maşlahlı her yaştan kadınlar ve fesi atıp kalpak giymiş erkeklerle doluydu.
 
Paşa'yı görenler ağlamaya başladılar.
 
Birkaç basamakla çıkılan mermer girişin üzerine bir Yunan bayrağı serilmişti. Paşa sordu:
 
"Bu niçin?"
 
Heyecan içinde açıkladılar:
 
"Kral kalacağı eve, bizim bayrağımızı çiğneyerek girmişti."
 
"Ne olur Paşam, siz de onun gibi yapın!"
 
"Öcümüzü alın!"
 
Bir kadın gözlerinden yaş inerek, "Lütfen" diye yalvardı. Kral'ın kaba davranışı kadınları çok kırmış
olmalıydı. M. Kemal Paşa, "Sizi anlıyorum.." dedi, "..ama o bir milletin timsalini çiğnemekle hata
etmiş. Ben o hatayı tekrar edemem."
 
Muzaffer'e döndü:
 
"Kaldır çocuk."
 Muzaffer bayrağı topladı. 51
 
Bu görgü farkı zarif Karşıyaka hanımlarını büsbütün ağlattı.
 
666 Şu Çılgın Türkler / Türk Büyük Taarruzu
 
FRANG OS kuvvetleri donanmanın desteği ile Çeşme'ye çekiliyordu. Sumilas, Fransız subayların
engellemesi üzerine Bursa'yı yaka-madan bırakmış, Mudanya'ya ulaşmaya çalışıyordu.
 
Askerler parça parça Yunan adalarına ve Tekirdağ'a kaçırılıyor-lardı.
 
Yarbay Yani Papadimas Midilli Adası'nda görevliydi. Adaya gelen askerleri görünce siniri bozuldu.
Orman yangınından kaçıp kurtulmuş hayvan sürüsüne benziyorlardı. Yenilginin şiddeti onurunu kırdı.
 
Tabancasını şakağına dayadı ve tetiği çekti. 51a
 
ORDU eridikçe Atina'daki yılgınlık da artıyordu. Kalogeropulos hükümeti kurmayı başaramamıştı:
 
"Kimse görev kabul etmiyor efendim. Aldığım bilgiler bazı subayların bir darbe yapacağını
gösteriyor."
 
Kral'ın yüzü daha da sarardı:
 
"Kim bunlar?" »
 
"Albay Plastiras ve arkadaşları."
 
"Bu hareketi durduramaz mıyız?"
 
Kalogeropulos boynunu büktü:
 
"Hangi kuvvetle?"
 
Y. KADRİ, F. Rıfkı bir gemide yer bulup İzmir'e geldiler. M. Kemal Paşa'nın karargâhının nerede
olduğunu Binbaşı Şeref İzmir'den öğrenip oraya koştular. Süresi dolan herkes gibi o da bir üst
rütbeye yükseltilmişti. Tecrübeli, başarılı çavuşlar da teğmen yapılmıştı. Gazi Çavuş, Ömer Çavuş
da, Teğmen Gazi Efendi, Teğmen Ömer Efendi olmuşlardı. Mareşal Fevzi Çakmak Halide Hanım'ı da
'çavuş' yaptı.
 
Başkomutanın karargâhı kordonda, üç katlı, beyaz bir evdi.
 
İçerisi çok hareketliydi. \
 
Önce İsmet Paşa'yı görebildiler. Y. Kadri'nin elini sıkarken, "İzmir'de görüşeceğimizi söylemiştim"
dedi. 
Büyük bir mutlulukla gülüştüler.
 
Büyük Taarruz 667
 
M. Kemal Paşa'nın kapısının önünde müttefik subayları, konsoloslar, yabancı gazeteciler içeri girmek
için bekliyorlardı. İki yazarı herkesten önce kabul etti. Millici basına büyük önem veriyordu. Çok
neşeliydi. "Biliyor musunuz.." dedi, "..bizimkiler, Yunanlıların 11. Tümenini, komutanıyla birlikte
Mudanya önünde sıkıştırıp esir ettiler."
 
UĞURSUZ 11. Tümenin Komutanı General Kladas, Kurmay Başkanı, iki alay komutanı ve öteki esir
subaylar, Mudanya'da, Deli Halit Paşa, Şükrü Naili Paşa ve bazı tümen komutanlarının önünde, esas
duruşta duruyor, korkuyla bakıyorlardı.
 
Geri çekilirken yalnız orduyla değil, silahlanmış halkla da çarpışmak zorunda kalmışlardı. Halkın
sertliği subayları da erleri de çok yıldırmıştı.
 
Dışardan halkın öfkeyle bağırdığı duyuluyordu. Ne istediklerini anlamak için Türkçe bilmeye gerek
yoktu. Deli Halit Paşa, tercümana, "Söyle şunlara.." dedi, "..korkmasınlar. Kendilerini halka teslim
edecek değiliz."
 
General Kladas "Zito Mustafa Kemal!" diye fısıldadı. Korku ve yorgunluktan sesi çıkmıyordu. Esir
alınan dördüncü tümen komutanıydı. Subayları ile birlikte Ankara'ya gönderilecekti.52
 
BU SIRADA üç tümen komutanı ile 220 Yunan subayı, düzenli bir biçimde sıralanmış, başta
muhafızların komutanı Teğmen Rıfat Erdal, iki yanda birkaç muhafız er, istasyondan TBMM'ye doğru
yürüyorlardı. Bu ilk esir kafilesiydi. Afyon'dan Sarıköy'e kadar yürümüş, Sarıköy'den trenle
gelmişlerdi. General Trikupis ve Digenis bir tepkiyle karşılaşmamaları için Sincan'da trenden alınıp
arka yoldan Sarıkışla'ya getirilmişlerdi.
 
Yolun iki yanı, Ulus Meydanı, Millet Bahçesi Ankaralılarla doluydu. Meclis balkonunda da
milletvekilleri vardı.
 
Taş atan, saldıran, tüküren yoktu ama halkın arasından lanetlenerek geçiyorlardı. Rıfat Erdal'ın işareti
üzerine, TBMM'nin küçük, gösterişsiz binasını selamlayarak ilerlediler.
 
Sarıkışla yoluna döndüler.53
 
668 Şu Çılgın Türkler / Türk Büyük Taarruzu
 
Esir Yunan komutanlar
 
İZMİR'de korkulan oldu.
 
Frenk mahallesinde birkaç yerde birden yangın çıktı. Hızla Kordon'a kadar yayıldı. İtfaiye ve ordu,yangınları söndürmeye yetişemedi. İzmir'in yarısı kül olacaktı.
 
M. Kemal Paşa'nm karargâhı, Uşaklıgiller ailesinin kızı Latife Hanım'ın ısrarlı ricası üzerine
Göztepe'deki büyük köşke taşındı. Bu olay Latife Hanım'ı çok mutlu etti.
 
Paşa'ya hayrandı, boynundaki madalyonda resmini taşıyordu.
 
Çetelerin ve akıncıların görevleri sona ermişti.
 
Demirci Akıncıları Balıkesir hükümet konağı önünde toplandılar. Silahlarını, fişeklerini ve el
bombalarını ordu ambarına bırakmışlardı. O korkunç görünüşlü akıncılar yeniden sıradan köylüler
olmuşlardı. Yakup Şevki Paşa ve karargâhı bu veda töreninde bulunmak için konağın merdivenlerinde
yerlerini aldılar.
 
İbrahim Ethem Bey kısa bir veda konuşması yaptı:
 
"Akıncı kardeşlerim! İşimiz bitti. Veda vakti geldi. Şimdi, verdiğimiz söz gereği, bir teşekkür bile
beklemeden köyünüzün yolunu tutun ve sabana yapışın. Siz savaşırken köyünüz yakılmış, eviniz
yağmalanmış, aileniz kayba uğramış olabilir. Tevekkülle karşılayın. Daha
 
Büyük Taarruz 669
 
acısı belki bazı hainleri zengin hatta mevki sahibi olmuş görebilirsiniz. Bir gün, hizmetinizi
küçümseyenler bile çıkabilir. Bütün bunları ölüme meydan okumuşların vakarı ile seyredin. Ancak
vatanın kurtuluşunda payı olanların duyabileceği o engin hazzı, hiçbir şeye değişmeyin. Çünkü bu
hazzı vatanın kurtuluşunda payı olanlardan başka hiç kimse duyamaz."
 
Helalleşmek için akıncıların arasına karıştı.54
 
FRANGOS kuvvetlerinden son asker 16 Eylül gece yarısı Çeşme'de gemiye binmişti. Üçüncü
Kolordu'nun birlikleri de kayıp vere vere zahmetle Erdek'e kadar çekildi. Buradaki son Yunan askeri
de 18 Eylül günü gemiye bindi.55
 
Anadolu'da esirler dışında tek Yunan ve Rum askeri kalmamıştı.
 
Şimdi üç yıldan fazla sürmüş yaman mücadelenin son ve en önemli evresine gelinmişti. Asıl
düşmanla hesaplaşılacaktı. Milli Mücadele içinde İngilizlerle 15 kez çarpışılmıştı. Bunlar küçük
çarpışmalardı. Şimdi son ve kesin bir çarpışma yaşanacak, belki de savaşılacaktı.553
 
NURETTİN PAŞA, "Bence derhal Çanakkale ve İstanbul üzerine yürüyerek İngilizleri de defedelim"
dedi.
 
İsmet Paşa Nurettin Paşa'nın kolunu tuttu:
 
"Ben size bir şey söyleyeyim mi? Osmanlı İmparatorluğu'nu da Enver Paşa'nın buna benzer hesapsızve aceleci niyetleri yıktı. Zafer sırça kadehe benzer. Ancak dikkatle kullanılırsa işe yarar. Yoksa
kırılır. Bir daha da eski hale getirilemez."
 
M. Kemal Paşa, "Çanakkale'ye yürüyeceğiz.." dedi, "..ama savaş aramak için değil. Müttefikleri,
özellikle de İngilizleri, istediğimiz gibi bir mütarekeye zorlamak için. Eğer İngilizler savaşmayı göze
almışlarsa, ilk ateşi onlar açsınlar. O zaman savaşırız."
 
Fevzi Paşa doğruldu:
 
"Çanakkale üzerine yürüyüşü Yakup Şevki Paşa idare etsin."
 
M. Kemal ve İsmet Paşalar güldüler. Başkomutan, "Çok iyi olur.." dedi, "..tam onun titizliğine uygun
bir iş." 55b
 
670 Şu Çılgın Türkler / Türk Büyük Taarruzu
 
İki savaşçı: Churchill ve Lloyd George
 
TÜRK BİRLİKLERİNİN Çanakkale'ye yaklaştıkları haberi üzerine İngiliz küçük kabinesi toplandı ve
bazı kararlar aldı. En önemlisi, 'bir Türk birliği tarafsız bölge sınırını aştığı takdirde, silahla
karşılanacaktı.'
 
Churchill, "Türkleri, adımını Avrupa yakasına atmadan, barış masasına oturtmak zorundayız.." dedi,
"..Çanakkale az bir birlikle savunulamaz. Tasarruf edebileceğimiz bütün birlikleri oraya sevk edelim.
Britanya Birliği'ne dahil bütün devletlerden de asker yollamalarını isteyelim. Türkler blöf
yapmadığımızı, savaşmaya kararlı olduğumuzu anlasınlar."
 
Lloyd George bu yaklaşımı büyük bir hevesle benimsedi.
 
Kararlar General Harington'a bildirildi.56
 
GENERAL HARINGTON General Marden'e, "Hükümet.." dedi, "M. Kemal'in altı yıl önce bize karşı
savunduğu Çanakkale'yi, şimdi bizim ona karşı savunmamızı istiyor. Pekâlâ. Çanakkale'ye hareket
edin ve komutayı üstlenin. Yazılı emrim olmadıkça Türklere ateş açılmayacak. Yeni bir savaşa sebep
olmak istemiyorum. Anladınız mı?"
 
"Evet Generalim." 57
 
Büyük Taarruz 671
 
DAILY MAİL gazetesinde Sir Charles Tawsend'in bir demeci yayımlandı. Lloyd George'u birkaç kez
uyarmış olan Tawsend şöyle diyordu:
 
"Başbakan Lloyd George ve arkadaşları, Türk gururunun ne anlama geldiğini anlamadılar.
Anlasalardı İngiltere bu gurur kırıcı duruma düşmezdi" 57a 
BİR TÜRK BİRLİĞİ tarafsız bölge sınırındaki bir köprüye yaklaştı. Köprünün karşı yanındaki direğe
İngiliz bayrağı çekilmiş, iki makineli tüfek yerleştirilmişti. Eller tetikteydi.
 
İngiliz subayı bir şeyi fark etti. Türk askerleri tüfeklerini omuzlarına, namluları aşağıya gelecek
biçimde, ters asmışlardı. Birlik köprüden geçmek için bir zorlamada bulunmadı. Köprünün karşısında
küçük bir ordugâh kurdu. Askerler derede çamaşır yıkadılar. Çamaşırlarını kurusun diye İngiliz tel
örgülerine serdiler.
 
General Marden birliklerini daha gerilere çekip savunma alanını daralttı. Tel örgüleri çoğalttı.
Türklerle dostluk yapılmasını yasakladı.
 
BAŞBAKAN RAUF BEY ile Dışişleri Bakanı Yusuf Kemal Bey İzmir'e geldiler. Rauf Bey
İngilizlerle bir sorun çıkmasından çekiniyordu.
 
M. Kemal Paşa, "Bu bir sinir savaşı.." dedi, "..bizim sinirlerimiz daha sağlam. Bu savaşı biz
kazanırız."
 
Çanakkale'de Türk birlikleri sessizce çoğalarak tarafsız bölgeyi üç yandan sarmışlardı. General
Marden bu durumu şöyle tanımlıyordu: Bizi barışçı bir hava içinde kuşatıp boğacaklar.
 
KANADA ve Avustralya asker yollamayı kabul etmemiş, Güney Afrika cevap bile vermemişti.
Kimse savaş istemiyordu.
 
Ama Lloyd George direniyordu:
 
"Yunanlılardan yararlanalım. Ellerinde işe yarar birkaç tümen kalmıştır herhalde."
 
Türk-Yunan savaşını yeniden başlatacak olan bu öneri Chamberlain'i titretti. İtiraz edecek oldu:
 
672 Şu Çılgın Türkler / Türk Büyük Taarruzu
 
"Sayın Başbakan, basın bizi savaş tamtamları çalmakla suçlarken..."
 
Lloyd George öyle bir öfkeyle baktı ki başını önündeki kâğıtlara eğdi ve sustu.58
 
YUNANİSTAN'da beklenen oldu, ordu ve donanma ayaklandı. Bir uçak Atina üzerinde uçarak
darbecilerin isteklerini açıklayan bildiriler attı. Darbeciler öncelikle parlamentonun dağıtılmasını,
Kral'ın tahttan çekilmesini istiyorlardı.
 
Venizelos'la temasa geçmişlerdi.
 
İngiliz Ataşemiliterine, ilk hedeflerinin kalan kuvvetlerle Edirne ve Trakya'yı savunmak olduğunu
açıklamışlardı.59
 ÇANAKKALE'de iki tugay, 50 top, 36 uçak ve 16 savaş gemisi toplanmıştı. Lord Plumer de
Malta'dan gelmişti.
 
Savaş Bakanı L.W. Ewans, "Takviye yollamaya devam ediyoruz.." dedi, "..ama Türkler tel örgülere
kadar sokulup adeta dillerini çıkarıyorlar. Ateş açmadıkça bu gidişi durdurmak mümkün değil."
 
Lloyd George kızdı:
 
"Ne duruyorlar? En fazla 24 saat süre versinler, geri çekilmezler-se ateş açsınlar!"
 
ChurchüTin gözleri parladı:
 
"Bunu hemen İstanbul'a bildirelim." 60
 
İngiltere ve Türkiye arasındaki gerginlik dünya gazetelerine sıçramış, yeni bir savaş olasılığı gittikçe
ateşlenen İngiliz kabinesinden başka herkesi germişti. Fransa ve İtalya Çanakkale'den askerlerini
çektiler.
 
İngiltere yalnız kaldı.
 
- İzmir'de bulunan Türk yöneticiler sakindiler ya da sakin görünmeye çalışıyorlardı.
 
TÜRK 1. Ordusu komutanlığı İzmit'e yerleşti, birlikleri buradaki tarafsız bölge sınırına da
dayandılar. Daha barut kokan askerlerin ve subayların kararlı görünüşleri İngiliz subaylarını ürküttü.
 
Türklerin Karadeniz yoluyla Trakya'ya gizlice asker ve top geçirdikleri söylenmekteydi.
 
General Harington, her akıllı asker gibi, savaştan çekiniyordu.61
 
Büyük Taarruz 673
 
İngiliz Büyükelçiliğinde Türk coşkunluğuna karşı güvenlik önlemleri artırıldı
 
GENERAL PAPULAS saraya geldi. Albay Plastiras ile konuşmuştu. Sonucu bildirdi:
 
"Plastiras istifa edip tahtı bırakmanız için bu akşam saat 22.00'ye kadar süre tanıdı."
 
General Metaksas, "Hemen istifa edin efendim.." diye yalvardı, "..Lütfen. Yoksa hayatınızdan endişe
ederim."
 
Papulas bu düşünceyi başını sallayarak doğruladı. Darbecileri çok haşin bulmuştu. Kral uzun, upuzun
bir sessizlikten sonra, "Peki.." dedi, "..tahttan feragat ettiğimi bildiren yazıyı hazırlayın." 62
 
GENERAL HARINGTON, 'her an barış için bir anlaşmaya varılabileceğini' ileri sürerek, geri
çekilmeyen Türk askerlerine ateş edilmesi kararını uygulatmamış, bu tutumunu da Londra'yabildirmişti.
 
Lloyd George kükredi:
 
"General politikadan elini çekip kendi işine baksın!"
 
ChurduM de bu düşüncedeydi. Hiçbir Bakan 'biz de parmaklarımızı tetikten çekelim' diyemedi.
Yalnız CharbeAân, "Başbakanım.."
 
674 Şu Çılgın Türkler / Türk Büyük Taarruzu
 
dedi, "..hiçbir müttefikimiz ve birliğimize dahil hiçbir devlet yanımızda değil. Bütün basın
aleyhimizde. Savaşçı olmakla suçlanıyoruz. Lütfen, Lord Curzon'u bekleyelim, yarın Paris'ten
dönecek." 63
 
POINCARE ile görüşen Lord Curzon, ertesi gün Paris'ten döndü ve doğru Başbakanlığa geldi. Yüzü
yeşile çalıyordu. Sesi bozulmuştu:
 
"...M. Poincare Çanakkale konusunda politikamızı desteklemesinin mümkün olmadığını, Türklerle
dost olmak istediklerini açıkladı. Bunu akşam telgrafla bildirmiştim. Ama bildirmediğim bir husus
var. Yunanistan'dan asker istememizin Fransa'ya hakaret olduğunu söyledi, köpürdü. Çeyrek saat beni
azarladı, aşağıladı. Hayatımda böyle bir olay yaşamamıştım. Sonunda odadan kaçtım ve hıçkıra hıç-
kıra ağladım." 64
 
Gözlerini bir yere dikti ve sustu.
 
Lord Curzon
 
M. Poincare
 
Lord Curzon'un uğradığı muamele ve Fransa'nın Çanakkale olayında İngiltere'yi desteklememesi,
Türklerin kararlılığı Lloyd George'un bütün ümidini kırdı. Yine yeniliyordu.
 
Ayağa kalktı. "Ne yapalım." dedi, "..yüzyıllar nadir olarak dâhi yetiştirir. Şu talihsizliğimize bakınız
ki o büyük dâhiyi yüzyılımızda
 
Büyük Taarruz 675
 
Türk milleti yetiştirdi. Hiçbir çabamız sonuç vermedi, M. Kemal Pa-şa'ya yenildik." 65
 
LLOYD GEORGE'un durumu kabul etmesi mütareke görüşmelerine başlama yolunu açmıştı. Franklin
Bouillon İzmir'e geldi. Çok dostça karşılandı. Güzel haberler getirmişti:
 
"Müttefikler, mütareke imza edilir edilmez Yunanlıların, isteğiniz uyarınca, Edirne'yi ve Trakya'yı
boşaltmaya başlamalarını kabul ettiler." 
Yüzyıllardır Türkiye ilk kez savaşmadan, hakkı olan bir toprağı geri alacaktı. M. Kemal Paşa'ya
sordu:
 
"Mütareke görüşmeleri için nereyi uygun buluyorsunuz?"
 
"Mudanya'yı."
 
Akşam yemeğine kalmadı, bir Fransız savaş gemisi ile İstanbul'a gitti: "İngilizleri boş bırakmaya
gelmez."
 
AKŞAM YEMEĞİNDE Göztepe'deki köşkte Başkomutan, Başbakan, Y. Kemal Bey, paşalar ve
İstanbul'dan gelen gazeteciler birlikte olmuşlardı. Sabah M. Kemal Paşa ile Y. Kadri köşkün
bahçesinde karşılaştılar.
 
Bir hizmetli kahvelerini getirdi.
 
M. Kemal Paşa, "İki muzaffer ordumuza karşı kimse yeni bir savaşı göze alamaz.." dedi, "..birkaç gün
içinde mütareke isteyeceklerdir. Böylece Milli Mücadelemizin dört yıl süren ilk safhası kapanmış
olacak. Şimdi bir yol ayrımındayız. Ya ülkeyi ve milleti, İstanbul'un o teslimiyetçi, çağ dışı
zihniyetine ve rejimine terk edeceğiz; ya da akılcı, bilime öncelik veren, bağımsız, özgür, başı dik,
yeni bir toplum olacağız. Sizce hangi yolu seçmeli?"
 
Y. Kadri tarihin nereye aktığını Ankara'dayken görmüştü. Şimdi bu akış hızlanmış ve gürleşmişti.
"Tabii akıl yolunu" dedi.
 
"Evet, asıl kurtuluşa akıl yoluyla varabiliriz. Bunun için de Milli Mücadele'nin ikinci safhasını
açmalıyız. Zor, çetin bir yol. Bağnazlıkla, dar görüşlülükle, önyargılarla, hurafelerle, iliklere işlemiş
cahillikle, din tüccarlarıyla, belki uyanmamızı istemeyen dış güçlerle de mücadele edeceğiz. Ama
bunu göze almak, hepsiyle mücadele etmek, bu güzel toplumu bir daha hiçbir gücün sömüremeyeceği
şekilde bilgi ve
 
676 Şu Çılgın Türkler / Türk Büyük Taarruzu
 
bilinçle donatmak zorundayız. Dünya hızla gelişirken, biz yerimizde sayamayız. Yoksa geleceğin
akıllı nesilleri bizi affetmez." 65a
 
KRAL KONSTANTİN Yunanistan'dan ayrılarak Palermo'ya yerleşti. Büyük oğlu Yorgi Kral oldu.
 
Cunta, yenilginin sorumluları olarak Başkomutan General Ha-cianesti, Başbakan Protopapadakis,
eski Başbakan Gunaris, Savaş Bakanı Teotokis, Dışişleri Bakanı Baltaciz, İşleri Bakanı Stratos'u
tutukladı. Olağanüstü bir mahkeme kuruldu.
 
Yenilgi Yunanistan'ı o kadar sarsmıştı ki 14 yıl istikrarsızlık içinde yaşadı. 19 kez hükümet, 3 kez
rejim değişecek, 7 hükümet darbesi olacaktır.66 
MUDANYA GÖRÜŞMELERİNİ İsmet Paşa yürüttü. Kargaşalıkları süren Yunanlılar katılmadı.
Görüşmeler çetin geçti. Lord Cur-zon yine bir sorun çıkarmıştı. Doğu Trakya'nın Türklere
verilmesine karşı çıkıyordu. Ama Türkler o kadar haklıydı ki sonunda inatlaşmadan caydı.
 
Anlaşma 11 Ekimde imzalandı.
 
Büyük salonun sokağa bakan yanında duvara asılı güzel bir halı vardı. Mütareke anlaşmasını
imzalayan generaller halının önüne geçerek bir anı fotoğrafı çektirdiler.
 
Büyük Taarruz 677
 
General Charpy keyifliydi:
 
"Dünya Savaşı nihayet bitti."
 
Gülüştüler.
 
General Harington İsmet Paşa'ya, "İstediğiniz gibi bir mütareke yaparak, sanıyorum ki dostluğunuzu
hak ettik General" dedi.
 
"Barış görüşmelerinde de bu anlayışın devam etmesini dilerim."
 
General Mombelli, "Biz de bunu diliyoruz" dedi.
 
Bir subay yaklaşarak İsmet Paşa'ya tören birliğinin hazır olduğunu bildirdi. Generaller, binbir
zorlukla birörnek ve temizce giydirilmiş tören birliğini denetledikten sonra İstanbul'a döneceklerdi.
 
SADRAZAM TEVFİK PAŞA bilgi sunmak için saraya koşmuştu. Küçük odada ikisi de ayaktaydılar.
 
Tevfik Paşa, "Mütareke anlaşması imzalanmış efendim.." dedi, "..savaş sona erdi."
 
Vahidettin pencereden dışarı baktı. Sona eren yalnız savaş mıydı? Bir şey demedi. Ağır ağır yürüdü.
Odadan çıktı.
 
Uzaktan martıların çığlıkları geliyordu.
 
BURSA ŞARK TİYATROSU salonu İstanbul'dan gelen kadın ve erkek öğretmenlerle doluydu.
Karışık oturuyorlardı. Kadınların çoğunluğu sıkma başlıydı, erkekler kalpaklı. Ön sırada Fevzi Paşa,
İsmet Paşa, Yakup Şevki Paşa ve Kâzım Karabekir Paşa ile yaşlıca öğretmenler oturuyorlardı.
 
M. Kemal Paşa şiddetli alkışlar, "yaşa" sesleri arasında sahnedeki kürsüye çıktı, alkışların bitmesini
bekledi. Sivil giyinmişti:
 
"Öğretmen hanımlar, öğretmen beyler! 
Bugün çok güzel bir gün. İstanbul'dan kalkıp buraya geldiğiniz için güzel.
 
Hepinizi kendim ve silah arkadaşlarım adına sevgi ve saygıyla selamlıyorum.
 
Bugün barış görüşmeleri için Lozan'a davet edildik."
 
Alkışlar yükseldi.
 
"..Refet Paşa ve küçük bir, birliğimiz, Türkiye Büyük Millet Mec-lisi'ni ve onun gazi ordusunu
temsilen İstanbul'dalar.."
 
Alkışlar şiddetlendi.
 
678 Şu Çılgın Türkler / Türk Büyük Taarruzu
 
"..Ve Lloyd George, Başbakanlıktan istifa etti.."
 
Salonu titreten alkışlara, "güle güle" sesleri de karıştı.
 
"..Hanımlar, beyler!
 
Bu noktaya kolay gelmedik. Öğretmenlerimiz, şairlerimiz, yazarlarımız, uğradığımız felaketin bir
daha yaşanmaması için o kara günlerin sebeplerini, nasıl kan ve gözyaşı dökerek kurtulduğumuzu, en
doğru, en güzel şekilde anlatacaklardır. Bu vesile ile şehitleri tazimle yadedelim. Kurtuluşa emek
vermiş asker sivil, kadın erkek, şehirli köylü, genç yaşlı herkesi minnetle selamlıyorum. Ama şunu
belirtmeden geçemeyeceğim. Dünyanın hiçbir kadını, 'Ben vatanımı kurtarmak için Türk kadınından
daha fazla çalıştım' diyemez.."
 
Öğretmenler yürekten alkışlıyordu. Komutanlar ürperdiler. Anadolu kadınları olmasaydı bu zafer
acaba kazanılabilir miydi?
 
"..Ama bilelim ki bugün ulaştığımız nokta gerçek kurtuluş noktası değildir. Kurtuluşa ancak uygar,
çağdaş, bilime, fenne ve insanlığa saygılı, istiklalin değerini ve şerefini bilen, hurafelerden arınmış,
aklı ve vicdanı hür bir toplum olduğumuz zaman ulaşabiliriz.
 
Öğretmenler!
 
Ordularımızın kazandığı zafer, sadece eğitim ordusunun zaferi için zemin hazırlamıştır. Gerçek zaferi,
cahilliği yenerek siz kazanacak, siz koruyacaksınız. Çocuklarımızı ve geleceğimizi ellerinize teslim
ediyoruz. Çünkü aklınıza ve vicdanınıza güveniyoruz!" 67
 
Öğretmenler Gazi M. Kemal Paşa'nın ellerini öpmek için kürsünün önüne aktılar.
 
NESRİN'in kapalı bir zarf içinde yolladığı kartpostal Faruk'a ulaştı. M. Kemal Paşa ile muzafferkomutanları gösteren çok güzel bir anı kartı yollamıştı.
 
"Seni zafer ve barış kadar seviyorum."
 
•si'"' " '
 
Büyük Taarruz 679
 
Sonuç
 
19 Eylül 1922 - 27 Ekim 1922
 
Neler oldu?
 
Yunan ordusu Edirne, Tekirdağ, Kırklareli ve Gelibolu'dan da çekildi, Doğu Trakya yeniden vatana
katıldı. Devir işlemleri 30 Kasım 1922'de bitti
 
1 Kasım 1922'de, TBMM saltanatı kaldırdı. Halk İstanbul'da üç gün sürecek olan 'milli saltanat'
bayramını başlattı.
 
18 Kasım 1922'de, Abdülmecit Halife seçildi.
 
20 Kasım 1922'de, Lozan Konferansı açıldı.
 
24 Temmuz 1923'te, Lozan Antlaşması imzalandı.
 
2 Ekim 1923'te, İngiliz, Fransız ve İtalyan işgal kuvvetleri İstanbul'dan ayrıldılar.
 
13 Ekim 1923'te, TBMM'nce Ankara başkent ilan edildi.
 
29 Ekim 1923'te, TBMM, cumhuriyeti kabul ve ilan etti (saat 20.30).
 
Gazi M. Kemal Paşa oybirliği ile Cumhurbaşkanı seçildi. Cumhuriyetin ilk Başbakanı İsmet İnönü
oldu. Fevzi Çakmak Paşa uzun yıllar Türk ordusunun başında kaldı. Celal Bayar 1937-38'de
Başbakan, 1950'de üçüncü Cumhurbaşkanı oldu.
 
Sonuç 681
 
[Cumhuriyetin devraldığı miras: 13 milyon nüfus, ilkel bir tarım, sıfıra yakın sanayi, madenlerin
büyük çoğunluğu, limanlar ve var olan demiryolları yabancı şirketlerin yönetiminde. 153 ortaokul ve
lise, sadece bir üniversite var. Halkın yalnız % 7'si okur-yazar, bu oran kadınlarda % 1 bile değil.
Ortaokullarda 543, liselerde sadece 230 kız öğrenci okuyor. Ekonomik bakımdan yarı-sömürge. Kişi
başına gelir 4 lira, kişi başına ortalama kamu harcaması 50 krş. Alt yapı her alanda yetersiz. Bilim
hayatı ve düşüncesi yok sayılacak düzeyde. Anadolu araştırmayan, nakilci ve yetersiz medreselerin
elinde. Her yanda tarikatler, tekkeler, dergâhlar. Yasalar çağın gereklerinin gerisinde. Kadınların ilkeolarak toplumsal hayatları ve hiçbir hakları yok. Kadınların da bir gün erkekler gibi doktor,
mühendis, avukat, belediye başkanı, milletvekili, bakan olabileceklerini hayal etmek bile zor. Ne
seçme hakları bulunuyor, ne seçilme. Kısacası vatandaş sayılmıyorlar. Ülke neredeyse bütünüyle ve
pek çok alanda ortaçağı yaşıyor.]
 
3 Mart 1924, Halifelik ve Din İşleri Bakanlığı kaldırıldı, Tevhid-i Tedrisat (eğitimin birleştirilmesi)
yasası kabul edildi, Diyanet İşleri Başkanlığı kuruldu.
 
[Bu çok önemli iki devrimi, çağın gereklerine uygun 'yeni insan' yetiştirmeyi, akıla ve bilime öncelik
vermeyi, Anadolu aydınlanmasını gerçekleştirmeyi amaçlayan devrimler izleyecektir. Maddi
kalkınma ile sosyal, kültürel kalkınma da birlikte yürütülür.
 
Atatürk rahmetli olduğu zaman Türkiye demir-çelik ve milli savunma sanayiini kurmuştu, uçak ve
denizaltı yapabiliyordu. Limanlar ve demiryolları millileştirilmiş, 3.000 km. yeni demiryolu
yapılmıştı. Son 15 yılın ortalama kalkınma hızı % 10'dur. Halkevleri ve Millet Mektepleri açılmış,
üniversite reformu yapılmış, çağdaş yasalar yürürlüğe girmiştir. Yeni devlet kadınlara olan borcunu
ödemiş, kadınlar, erkeklerle eşit haklara kavuşmuştur.
 
Batı düşünürleri bu hızlı, görkemli gelişimi Türk Mucizesi diye nitelemişlerdir.1
 
Kurtuluş Savaşı'na emeği geçenler, barış zamanında da cumhuriyete kanat gererler, çok önemli işler
başarırlar.]
 
682 Şu Çılgın Türkler
 
Ne oldular?
 
Kâzım Özalp TBMM Başkanı; Hasan Saka, Dr. Refik Saydam ve Recep Peker Başbakan; M. Necati,
Vasıf Çınar, Alb (Org.) Cemil Cahit Toydemir, Bnb. Saffet Arıkan, Yzb. C. Kerim İnceda-yı, Yzb.
Şükrü Sökmensüer, Milletvekili ve Bakan; Abdurrahman Nafiz Gürman, Kâzım Orbay, Salih
Omurtak, Nurettin Baransel, Orgeneral ve Genelkurmay Başkanı; Ali Cemal Bardakçı, İ. Ethem
Akıncı, Kâzım İnanç, Kâzım Dirik Vali; Korg. Yakup Şevki Subaşı, Tümg. Kâzım Karabekir, Tuğg.
Asım Gündüz, Tuğg. Fahrettin Altay, Tuğg. İzzettin Çalışlar, Tuğg. Kemalettin Sami Gökçen, Yb.
Sabit Noyon, Bnb. Cemil Taner, Yzb. Hasan Atakan, Yzb. Asım Tı-naztepe, Yzb. Şahap Gürler
Orgeneral; Tuğg. Selahattin Adil, Alb. Şükrü Naili Gökberk, Alb. Nazmi Solok, Alb. Ali Hikmet
Ayerdem, Alb. Naci Eldeniz, Yb. Baki Vandemir, Yb. Ahmet Derviş, Yb. Halis Bıyıktay, Yb. Kenan
Dalbaşar, Bnb. Ekrem Baydar, Ütğm. Fevzi Uçaner Orgeneral; R. Eşref Ünaydın, Y. Kadri
Karaosmanoğlu Elçi ve Milletvekili; F. Rıfkı Atay, Tümg. Nurettin Paşa, Tümg. Halit Karsıalan, Alb.
Halit Akmansu, Yzb. Mahmut Soydan Milletvekili; Bnb. Tevfik Bıyıklıoğlu, Hikmet Bayur
Cumhurbaşkanlığı Genel Sekreteri; Fethi Okyar Milletvekili, Bakan, Başbakan; Hüsrev Gerede Elçi;
Yb. Eyüp Durukan Tümgeneral ve Askeri Fabrikalar Genel Müdürü oldular.
 
Tümg. Halit Karsıalan, 1925'te kaza kurşunu ile Meclis'te vurularak öldü.
 
Bnb. Fazıl, 1923'te bir gösteri sırasında düşerek şehit oldu. 
Parti Pehlivan Ağa (asıl adı Mehmet Başkak), köyüne çekildi, 1941'de öldü.
 
Padişah Vahidettin (1861-1926), saltanatın kaldırılması üzerine bir mektupla General Harington'a
başvurarak, İstanbul'dan ayrılmak istediğini bildirdi, 17 Kasım 1922'de İngilizlere sığındı, Malta'ya
götürüldü. İtalya'nın San Remo kentinde öldü.
 
Veliaht Abdülmecit (1868-1943), Vahidettin'in kaçışı üzerine Halife seçildi, 1924'te halifeliğin ilgası
üzerine yurt dışına çıkarıldı,
 
Sonuç 683
 
Halifeliğinin sürdüğünü iddia etti ama kimse ciddiye almadı, Paris'te öldü.
 
Damat Ferit 6 Ekim 1923'te Fransa'da Nice kentinde öldü.
 
Tevfik Paşa, Ahmet (1845-1936), son Osmanlı sadrazamı, istifasını verip İstanbul'da evine çekildi,
saygı gördü, askeri törenle gömüldü.
 
Ahmet İzzet Paşa, Furgaç (1864-1937), o da Tevfik Paşa gibi evine çekildi. Son Sadrazamlar adlı
eserin 4.cildinde anıları var.
 
Ali Kemal milliciler tarafından yakalanıp yargılanmak üzere İzmit'e kaçırıldı. İzmit'te Nurettin
Paşa'nın etkisiyle linç edildi (Kasım 1922).
 
Vahidettin ve Damat Ferit'in çevresinde toplanarak Milli Mü-cadele'yi söndürmek için çalışanlar,
casusluk yapanlar, zafer üzerine Türkiye'den kaçtılar. Türkiye bu hain ve gafillerden 150'sini
vatandaşlıktan attı. Bunların arasında eski Şeyhülislam M. Sabri, Eski Adalet Nazırı Ali Rüştü, Rıza
Tevfik, Hürriyet ve İtilaf Partisi Başkanı Albay Sadık, Çerkeş Ethem, Sait Molla, Refik Halit Karay
gibi kişiler vardır. 150'likler 1938'de affedildiler.
 
Topal Osman Trabzon Milletvekili Ali Şükrü Bey'i 27.3.1922 günü Ankara'da öldürdü, kendi de
öldü.
 
Eski Rize Millletvekili Ziya Hurşit, Atatürk'ün arkadaşı Albay Ayıcı Arif, eski Trabzon Milletvekili
Hafız Mehmet, 1926'da İzmir suikastıyla ilgili görülerek idam edilirler. Dr. Nâzım ve Ardahan
Milletvekili Hilmi Bey de 'İttihatçılar sorunu' ile ilgili görülerek Ankara'da idam edileceklerdir.2
 
Başlıca muhalifler aday gösterilmedikleri için ikinci dönemde TBMM'de yer almadılar.
 
Lloyd George, David (1863-1945): Türkiye'ye karşı izlediği savaşçı politika saygınlığını örselediği
gibi koalisyon ortağı ile olan anlaşmazlığını da derinleştirdi, 1922 Ekiminde Başbakanlıktan istifa
etti, bir daha iktidara gelemedi. 1943'te Miss Frances Stevenson'la evlendi.
 
Lord Curzon, George Nathaniel (1859-1925): Lozan görüşmelerinin birinci döneminde İngiltere'yitemsil etti, sonra yerini Sir Ha-rold Rumbold'a bıraktı. 1924'te yeni Başbakan Baldwin Lord Cur-
 
684 Şu Çılgın Türkler
 
zon'un yerine Dışişleri Bakanlığına Chamberlain'ı getirdi, bakanlık ve başbakanlık umutlan sona erdi.
 
General Harington, orgeneralliğe yükseldi ama mareşal yapılmadı. Buna Çanakkale olayı sırasındaki
emre itaatsizliğinin sebep olduğu söylendi. Son olarak Cebelitarık'ta vali ve komutandı. 1940 yılında
öldü.
 
Kral Kostantin tahtını bırakmasından dört ay sonra ocak 1923'te Palermo'da öldü.
 
Protopapadakis, Gunaris, Teotokis, Baltaciz, Stratos ve General Hacianesti, Yunanlıların" 'büyük
felaket' adını taktığı yenilgiden sorumlu görülerek 28 Kasım 1922'de birarada kurşuna dizildiler.
 
General Papulas da 1935'te bir hükümet darbesi girişimine katıldığı için kurşuna dizildi.
 
General Andreas, İngiliz yardımıyla Yunanistan'dan İngiltere'ye kaçırıldı.
 
Venizelos, Elefterios (1864-1936), Lozan'da Yunanistan'ı temsil etti, 1924'Te yeniden Başbakan
oldu, ayrıldı, 1928'de büyük çoğunlukla seçimi kazandı, bu kez barışçı politika izledi, 1930'da
Ankara'ya geldi, 1932 seçimini kaybetti, 1935'te yine Yunanistan'dan ayrılıp Paris'e gitti, orada öldü.
 
Bu dönemde iki kez çok partili sistem denenmişse de irticanın harekete geçmesi üzerine, ilkinde,
Kâzım Karabekir, Rauf Orbay ve arkadaşlarının kurduğu Terakkiperver Cumhuriyet Partisi
hükümetçe kapatılmış; ikincisinde Serbest Cumhuriyet Partisi kurucuların-ca feshedilmiştir.
 
Gazi Paşa'ya Suikast, Uğur Mumcu, Tekin y., İstanbul, 12. basım, 1994.
 
Sonuç 685
 
Sonsöz
 
Milli Mücadeleye hainlikleri ya da gafletleri nedeniyle karşı çıkanların büyük bölümü Cumhuriyeti
benimsemiş, Osmanlı Devle-ti'nin külünden tam bağımsız, yepyeni bir devlet çıkaran Atatürk'e saygı
ve minnet duymuşlardır.
 
Yurtdışına kaçanların bir bölümü kinlerini, hainliklerini sürdürdüler, Cumhuriyet'e karşı çeteler,
cepheler kurdular, gazeteler çıkardılar, yalan ve iftira dolu kitaplar yayımladılar. Memlekette
kalanlar susup yeraltına çekildiler. Fırsat kolladılar.
 
Cumhuriyet'i yıkabilmenin ön şartının Atatürk saygısını, sevgisini yok etmek, Milli Mücadele'yi
küçültmek, önemsememek, benimsememek olduğunu düşündüler.
 
Bu amaçla, Atatürk ve Milli Mücadele karşıtı, baştan sona yalanlarla, iftiralarla, saptırma veçarpıtmalarla dolu, cahilce, insafsızca yazılar, kitaplar yayımladılar. Genç insanların kulaklarına bu
yalanları, iftiraları fısıldadılar, saptırma ve çarpıtmaları gerçekmiş gibi benimsetmeye çabaladılar.
 
Bugün Türk gençliği biri ötekine benzemeyen iki tarihe inanıyor:
 
Sonsöz 687
 
Biri bu romanın esas aldığı, sağlıklı ve dürüst belgelere dayalı, hepimize gurur veren gerçek tarih...
Öteki Cumhuriyeti yıkmak için çabalayanların uydurdukları, yalanlarla dolanlarla dolu, sahte tarih.
 
Bir süre önce söyleyip yazdıkları kimi gülünç, kimi insanı utandıran yalanları toplayıp gerçekleri
belgelerle açıklayan bir kitap yazmıştım: Vahidettin, M. Kemal ve Milli Mücadele.
 
Cevap veremediler. Gazete ve dergilerde bu tür yalanların da arkası kesildi. Çünkü belgelere,
kanıtlara, ciddi tanıklara karşı yalanı savunmak mümkün değildir. Ama kulaklarınıza yalan
fısıldamaya devam edenler varsa, var olduklarını sanıyorum, adını verdiğim kitaba bir göz atmanızı
ve doğruyu öğrenmenizi dilerim. Yalanın yoldaşı ve savunucusu olmayın.
 
Sevgili gençler!
 
İstiklal Savaşı, dünyadaki en meşru, en ahlaklı, en haklı, en kutsal savaşlardan biridir. Emperyalizmi
ve yamaklarını dize getiren, bir enkazdan yepyeni, çağdaş bir devlet kurmayı başaran atalarınızla
gurur duyun, şehit ve gazi atalarınızın onurunu yalancılara çiğnetmeyin.
 
Sevgilerle.
 
688 Şu Çılgın Türkler
 
NOTLAR
 
Başlangıç Notlan
 
Padişah-Halife, 14 Kasım 1914'te cihad-ı ekber ilan ederek, dünyadaki bütün Müslümanları
İngilizlere ve yandaşlarına karşı savaşa çağırdı. Şaşırtıcı bir gerçek açığa çıktı: Türkiye dışındaki
Müslümanlar üzerinde Halife'nin bir etkisi olmadığı anlaşıldı. Tersine, İngiliz ve Fransızlar adına
silahlandırılan Müslüman askerler Osmanlılara karşı şevkle savaşacak, Mekke Şerifi Hüseyin bile,
İngilizlere karşı silaha sarılmak yerine, onlarla anlaşarak Osmanlı kuvvetlerini arkadan vurmayı
tercih edecek, hatta Türklere, 'İngiliz ve Fransızların bile reva görmediği' şekilde zalimce
davranacaktır. Osmanlıların ümmet döneminin sona erdiğini anlamaları için Birinci Dünya Savaşı'nın
bu acı ve ibret verici sahnelerini yaşamaları gerekmişti. Bilgili ve akıllı olanlar bunu bir daha
unutmayacaklardı.
 
Yüzbaşı Selahattin'in Romanı, 2.c, s.10.
 
Sevr Antlaşması, Üçlü Anlaşma, işgaller, Yunanlıları ve Ermenileri destekleme, Yunan savaşları,Yunan kıyımlarına te pki göstermeme, 1921-1922 yılı uygulamaları, Lozan'daki tutumları...
 
Boğaz'da demirleyen 50'den fazla savaş gemisinden kurulu dev donanmanın içinde, Mondros'u
imzalayan Amiral Galtorphe'in verdiği söze rağmen, dört Yunan savaş gemisi de yer alır. Bugün
Türkler için çok acı bir gündür. İstanbullu Rumlar ve Ermeniler ise, sevinçten de-
 
Başlangıç Notlan 689
 
üye dönerler. Şehir Yunan bayrakları ile donatılır. Yüzlerce yıldan beri yurttaşlık, hemşerilik,
komşuluk, arkadaşlık yaptıkları, birlikte büyüdükleri insanların, bu en acı gündeki sevinç gösterileri
Türkleri, bir daha unutamayacakları kadar incitecektir. Görgüsüzlüğü iyice artırırlar. Beyoğlu
caddesindeki Yunan elçiliğine bayrak çekilirken ve indirilirken yapılan tören sırasında, Rumlar
oradan geçen bir Türk selam durmaz ve fesini çıkarmazsa döverler. Rum ve Ermeni patrikhaneleri
Türkiye aleyhindeki her türlü entrikanın odağı olurlar.
 
Bu kadro milli duygudan yoksun ümmetçilerden, istiklal fikri olmayan çeyrek aydınlardan,
işbirlikçilerden, din sömürücüleri ve yobazlardan oluşuyordu. Vahidettin, Damat Ferit ve bunların
çevresi, genel olarak bu karanlık, karışık partiye dayanırlar. Bu parti yöneticileri, İngilizlere
yaranabilmek için, hiçbir araştırmaya dayanmadan, İttihatçıların Ermeni kıyımı yaptığını kabul
ederler. Bu parti yüzyıllardır, her yeni, ileri, aydınlık, çağdaş harekete karşı duran tutucu, gerici
anlayışın 20. yüzyıldaki uzantısıdır. Daha sonraki tutucu, gerici, karşı devrimci anlayışlara ve
partilere de analık edecektir.
 
F. Rıfkı Atay diyor ki: "Mütareke edebiyatında cinayet yerine geçen şeylerden biri de Türklerde
milliyet duygusu uyandırmaktı." Maarif Nazırı Fahrettin Rumbeyoğlu, okul kitaplarından "Türk"
kelimesinin çıkarılmasını emreder. Bazı aydınlar Türk olmadıklarını açıklarlar. Hürriyet ve İtilafçı
filozof Rıza Tevfik Bölükbaşı, bir Fransız gazetesine şu demeci verir: "İngilizlerden çok şey
öğrendim. Fransız medeniyetine hayranım. Bende duygu ve düşünce bakımından beğenilecek ne
varsa, sizindir. Bende fena olan her şeyin kaynağı benim!" Türklerin kurduğu Osmanlı Devleti'ni
yönetenler yüzyıllarca Türklüğü hakir görmüşlerdi. Mütareke ile birlikte bu tavır yeniden belirir.
Şair Cenap Sahabettin bir Fransız dergisine verdiği yazıda şöyle diyebilecektir: "Türkler ilim ve
medeniyet sahasında hiçbir şey yapmamışlar, hiçbir eser vücuda getirmemişlerdir. Ne bir mezhep, ne
bir felsefe, ne bir sanat yaratmışlardır." (Y.K. Karaosmanoğlu, Ergenekon, S.12Ş)
Veliaht Abdülmecit, İngiliz Elçiliği Baştercümanı Ryan'a şu açıklamayı yapmıştır: "Anadolu'daki
hareket haince, aptalca ve gaddarcadır." (Jeschke, TSK Kronolojisi, s.56, 8.8.1919)
 Şehzade Abdülhalim Efendi, bu gelişmelere bakarak, daha 1919 sonunda, şöyle diyecektir: "Bu
hanedan bitmiştir. Bizden millete hiçbir
 
690 Başlangıç Notları
 
hayır beklenemez artık. Bizi bir tarafa atarak, millet kendini kurtarmalıdır!" (Yakın Tarihimiz, 3.c,
s.316)
 
Ama Çukurova'yı işgal eden Fransız birlikleri ve bu birliklerde görevli Ermeniler çevreyi talana
başlayınca iş değişir. Dörtyol'un Karaköse Köyü halkı, yollara barikatlar kurar ve 19 Aralık 1918'de
gelen talan-cıları silahla karşılar. İşgal, yağma ve kıyım yayıldıkça direniş genişleyecek, Güney
Anadolu Fransızlara karşı bütünüyle silaha sarılacaktır. (H. Saral, Vatan Nasıl Kurtuldu, s.28)
 
Orta ve Doğu Karadeniz bölgesinde Pontusçu çetelere karşı da Karadeniz halkı silahlanır. Haksızlığa
uğrayan, tehlikeyi gören halk ayağa kalkmaya başlar.
 
Sakarya'dan İzmir'e, s.182 Lloyd George Yunanlıları şöyle değerlendirmektedir: "Türk
barbarlığı karşısında Hıristiyan medeniyetini müdafaa ediyorlar. Büyük Yunanistan, İngiliz
İmparatorluğu için paha biçilmez bir kazanç olacaktır. Doğu Akdeniz'in en önemli adaları onlarındır.
Bunlar Süveyş Kanalı ile bizim Hindistan ve Uzakdoğu'ya giden su yollarımız üzerinde bulunan doğal
denizaltı üsleridir. Eğer Yunanlılara, ulusal yayılışları döneminde sağlam bir dostluk gösterirsek,
İmparatorluğumuzun birliğini sağlayan büyük deniz yolunun başlıca koruyucularından biri olurlar."
(H. Bayur, Atatürk'ün Hayatı ve Eseri, s.314)
 
İlk kurşunu o gün, Konak meydanında, gazeteci Hasan Tahsin atar. Bunu Urla ve Ayvalık'taki 173.
ve 172. Alayların silahlı direnişi izleyecektir. İlk alayda sadece 18, ikincisinde ise 150 kadar er
vardır. (TİH, Mondros'tan Mudanya'ya, l.c, s.267 vd.)
 
İzmir'in Yunanlılarca işgal edildiğini duyan halk, birçok şehirde olayı protesto eder. Aydın'da 57.
Tümen Komutanı Albay Şefik Aker 'kuva-yı milliye' kurulmasını önerir, silah depolarını açarak
halkın silahlanmasını kolaylaştırır. 56. Tümen'in yeni komutanı Albay Bekir Sami Günsav
Bandırma'ya gelir gelmez, Yunan bayraklarını toplatır, halkı silahlanmaya çağırır.
 Yurtsever Denizli Müftüsü Ahmet Hulusi Efendi, hükümet önünde toplanan halka şöyle diyecektir:
"Her ne pahasına olursa olsun, Yunanlılara karşı koymak gerekir... Ben fetva veriyorum. Hiçbir
müdafaa vasıtası olmayan bir Müslüman dahi yerden üç taş alarak düşmana atmaya mecburdur." (S.
Selek, Anadolu İhtilali, s.77) Ege halkı da açık-gizli örgütlenmeye başlar.
 
Patrik Vekili Dorotheos Mamalis, Türkiye Rumları için trajik gelişmelere yol açacak bir karar
alır, 'artık Osmanlı uyruğu olmadıklarını, hepsini vatandaşlık yükümlülüklerinden muaf tuttuğunu' ilan
eder. (B.
 
Başlangıç Notları 691
 
Criss, s.163 vd.) Bu, hiçbir hukuki dayanağı olmayan, Patrik'in boyunu çok aşan tehlikeli bir karardır.
Patrikhanenin, arkasında Avrupa'yı gördüğü zaman neler yapabileceğini gösteren uyarıcı bir örnek
olarak tarihe geçer. Bunun sonucu şu olur: Yunan ordusuna katılan Rumlar, Türklerce yakalandıkları
zaman, esir değil, evrensel hukuk kurallarına uygun olarak, hain işlemi görecek ve idam
edileceklerdir.
 
22 Haziran 1919 günlü Amasya Genelgesi, ilk milli mücadele belgesi, işbirlikçi saraya ve
hükümete karşı bir ihtilalin de ilk işaretidir. Birinci cümlesi, Türkiye'nin durumunu, Milli
Mücadele'nin amacını ve yöntemini belirtmektedir: "Vatanın bütünlüğü, milletin bağımsızlığı
tehlikededir; milletin bağımsızlığını yine milletin azmi ve karan kurtaracaktır!'
 
Temsil Heyeti Ankara'ya gelirken Hacıbektaş'ta bir akşam kalır ve M. Kemal Paşa Alevilerin
lideri Cemalettin Çelebi ile görüşür. Aralarında sarsılmaz bir anlayış oluşur. Yurtsever Sünniler gibi
Aleviler de Milli Mücadele'yi yürekten destekleyeceklerdir.
 
İngilizci Refi Cevat Ulunay da şöyle bağırır: "İstiklal diye bağıranlar kötü niyetlidir!" Refi Cevat
ve benzerlerinin ısrarla yazıp yaydıkları görüşe göre 'Türkiye'nin istiklale değil, İngilizlerin
himayesinde yaşamaya, bu yolla gelişmeye ihtiyacı vardır; İngiltere elinden tutmazsa Türkler
yürümeyi bile beceremezler! Böyle düşünen aydınlar şimdi de var mı, yok mu?
 
İşgal günü Vahidettin, Sivas Milletvekili Rauf Orbay, Balıkesir Milletvekili Abdülaziz Mecdi
Tolon Hoca ve Konya Milletvekili Vehbi Çelik Hoca'dan oluşan Meclis kurulunu da kabul eder.
 
Nice kahraman, dâhi ve sanatçı yetiştirmiş Osmanlı hanedanının son padişahı Vahidettin'in
zavallılığını, korkaklığını, teslimiyetçiliğini açıklayan bu ilginç görüşme şöyle özetlenebilir:
"Vahidettin: - Bu adamlar daha çok şey yaparlar, her istediklerini yaparlar! Her şeye cüret
edebilirler! Meclis'teki sözlerinize ve hareketlerinize dikkat ediniz!
 
Vehbi Hoca: - Efendimiz, onların kudreti milleti yıldıramayacaktır. Millet azimlidir, kararlıdır,
Hakkın yardımıyla haklarından gelecektir. Milletiniz, memleketi de, sizi de kurtaracaktır. Müsterih
olunuz padişahım.
 
Vahidettin - Hoca! Hoca! Dikkatli olun! Bu adamlar, her istediklerini yaparlar!
 Mecdi Hoca - Padişahım, bu kâfirlerin kudreti zahiridir, şu gemilerin top menzili dışına çıkamaz.
Senin milletinin yüreği, onların demirin-
 
692 Başlangıç Notları
 
den metindir. Millet, istiklali uğruna giriştiği mücadeleden muhakkak muzaffer çıkacaktır. Endişe
buyurmayınız. Vahidettin - Hoca, vaziyet meydanda! Hadiseler ortada! Bu adamlar isterlerse yarın
Ankara'ya giderler!
 
Rauf - Efendimiz, biz huzurunuzda milleti temsilen bulunuyoruz. Millet, haysiyet ve istiklale aykırı bir
kaydı kabul etmemeye kesin kararlıdır. Eğer milletin hislerine tercüman olduğumuza kani iseniz, arz
ediyoruz ki, milletin sizden istirhamı, haysiyet ve istiklale aykırı bir antlaşmaya ve sözleşmeye imza
koymamanızdır. Aksi takdirde istikbali çok karanlık görüyoruz.
 
Vahidettin - Rauf Bey, millet koyun sürüsü! Bu sürüye bir çoban lazım! İşte o da benim!"
 
Yolda, Vehbi Hoca, derin bir acı içinde olan Mecdi Hoca'nın omzuna elini koyar, "Gam çekme
efendi..." der, "..Allah büyüktür! Bu millet kurtarıcısını bulacaktır. Milleti koyun sürüsü saymak, rıza-
yı ilahiye de aykırıdır. Yaşarsak, çok şey göreceğiz." (R. Orbay'ın Hatıraları, Yakın Tarihimiz, 2.c,
s.240)
 
T.M. Göztepe, Vahidettin Mütareke Gayyasında, s.267.
 
S. Selek, Anadolu İhtilali, s.80-83; Ankara Müftüsü Rıfat Börekçi ve yurtsever Anadolu din
adamları bir karşı fetva ile bu hain fetvanın karşısına dikilirler, İstanbul fetvasının etkisini önlerler.
 
Halkın milliyetçilere destek vermesini önlemek için çeşitli dinsel örgütlerden de yararlanır.
Yunanlılara karşı direnen milliyetçileri ezmek için serserilerden oluşan Kuva-yı İnzibatiye adlı
silahlı bir birlik kurar. Ayrıca, emekli ve alaylı jandarma subayı Ahmet Anzavur'a, Padişah
fermanıyla paşalık rütbesi, çapulcularına da 'Kuva-yı Muhammediye' unvanı verir ve milli
kuvvetlerin üzerine yollar. İngilizlere, Ankara'ya karşı Kürtleri birlikte ayaklandırmayı' önerir.
İstanbul yönetimini destekleyen İslamı Yüceltme Derneği, Yunan ordusu Ege'de en kirli işleri
yaparken, bildiriler yayımlayarak, "Yunan ordusunun Halifenin ordusu sayılması gerektiğini, hiç de
zararlı bir topluluk olmadığını, asıl kafaları koparılacak mahlukatın Ankara'da bulunduğunu" ileri
sürer. (Y. Nadi, Ankara'nın İlk Günleri, s.117; T. Tunaya, Türkiye'de Siyasi Partiler, s.462) Konya
halkını kışkırtmaya çalışanlar da, "Kim milliyetçilerle birlikte Yunana karşı giderse şer'an kâfirdir"
diyeceklerdir. (S. Tansel, Mondros'tan Mudanya'ya, 3.c, s.127) Din aktörlerinin çok faal olduğu bir
dönemdir bu dönem. İstanbul hükümeti ve özellikle İngilizler el ele verip Anadolu'nun Ankara'ya
karşı ayaklanmasına çalışırlar ve bazı kesimlerde başarır, kanlı kardeş kavgalarını başlatırlar. Bolu
ayaklanmasından birkaç ayrıntı:
 
Başlangıç Notları 693
 
"2 Mayıs 1920 günü, Ankara'ya karşı ayaklanan Düzce asileri Bolu'ya yürüdüler. Bu saldırıya Bolu
ve Düzce'ye yakın bazı köyler de katılmıştı... 3 Mayıs sabahı her taraftan şehre saldırdılar... Binbaşıİhsan şehit oldu... Birkaç çapulcu koşuşarak onu soydular, şehidi çıplak halde sokak ortasında
bıraktılar... Ellerine geçirdikleri askerleri, eski lise binasının kırık camlan ile kestiler ve korkunç
işkencelerle öldürdüler... Bolu'da kalan (Devrekli) Abdülkadir adında çok genç bir subayı da
soyarak ve işkence yaparak Bolu sokaklarında dolaştırdılar. Bıçakla vücudunu delik deşik ettiler ve
belediye önüne attılar. Zavallı genç subayın çok yarası vardı ama ölmemişti. Ertesi gün subayın
kıpırdadığını pencereden gören bir doktorun hanımı kocasına haber verdi. Doktor, sabahın
tenhalığından faydalanarak subayı memleket hastanesine kal-dırttı. Fakat kudurmuş asiler durumu
öğrendiler ve birkaç melun derhal hastaneye gelerek subayın boynuna bir ip geçirdiler ve sokaklarda
sürükleyerek öldürdüler ve 'İşte Şeyhülislamın fetvasının hükmü yerine geldi!' diye bağırdılar." (TİH,
İstiklal Harbinde Ayaklanmalar, s.10-3,113; R. Özkök, Düzce-Bolu İsyanları, s.288 vd.)
Anadolu'daki 153 yurtsever din bilgini ve müftü de bir karşı fetva yayımlayarak bu ihanetin karşısına
dikilirler. Gerçek dindarlar, vatanı için dövüşen milliyetçilerin yanında yer alır. Kör cahiller,
çapulcular, hainler, sahte dindarlar ve dini çıkarları için kullanmaya yeltenenler ise, sinecek,
yeraltına gireceklerdir.
 
Dinin iç ve dış siyasete alet edilmesinin acı sonuçlarını gören, bağnazlığın ve din sömürüsünün,
yarım yamalak din eğitiminin nelere mal olduğunu yaşayan yurtseverler, bu çok düşündürücü, pis,
vahşi olayları unutmayacaklar, yeni devletin bu tür olayların yinelenmesini önleyecek biçimde
örgütlenmesine büyük özen gösterecektir. Bu ayaklanmalar güçlükle de olsa kısa sürede bastırılır.
Çünkü hiçbirine halkın büyük çoğunluğu destek vermemiştir.
 
TBMM'nin açıldığı tarihte Türkiye'deki güçler: 38 bin İngiliz, 59 bin Fransız, 17 bin İtalyan, 90
bin Yunan askeri, güneyde 10 bin silahlı Ermeni, kuzeyde 25 bin Pontusçu Rum (İ. Artuç, Kurtuluş
Savaşı'nın Zorlu Yılları, s.35). Bu sayılara doğudaki Ermeni ordusu, Batı Anadolu'daki Rum, Ermeni
ve Müslüman çeteleri, Kuva-yı İnzibatiye, Anza-vur kuvveti ve isyancılar dahil değildir.
 
KS Günlüğü, 2.c, s.200, 7.9.1920.
 
(Devrin Yazarları, l.c, Y. Kemal'in yazısı, s.499) Kuva-yı Milliye'nin ve ordu birliklerinin Yunan
istilasına karşı koymaları üzerine, Ali Kemal de Ankara'yı Yunanlılara baş eğmeye davet eder:
"Ankara yöneticilerinin Yunanlılara hâlâ meydan okumalarına çılgınlıktan başka
 
694 Başlangıç Notları
 
bir sıfat verilemez. Yunanlılarla aramızda akılca da, ilimce de, kuvvet bakımından ve her açıdan bu
derece fark varken, onlarla muharebelere girişilemez." (T. Özakman, Vahidettin, M. Kemal ve Milli
Mücadele, s.371)
 
Dünyada ve Rusya'da başlayan sol hareketler ve sol yönetim Türkleri de etkiler ama Türkiye'de
birçok nedenle ciddi bir gelişim göstermez. Milli Mücadele döneminde Anadolu'da dört hareket
görülür: Yeşil ordu derneği, Ankara Halk İştirakiyun Partisi (Tokat Milletvekili Nâzım, Bursa
Milletvekili Şeyh Servet Efendi vb.), M. Kemal'in izni ile Ankara'da kurulmuş olan 'Resmi' Komünist
Partisi (Hakkı Be-hiç, Yunus Nadi vb.; bu parti danışıklı bir partidir), Türkiye Komünist Partisi
(Mustafa Suphi, Ethem Nejat vb.). Hiç biri gelişmez. Bunların içinde en ciddisi M. Suphi'nin başında
olduğu harekettir. M. Suphi ve 15 arkadaşı 1921 yılı Ocak ayı içinde, Ankara'ya gelmek üzere Kars'a,Kars'tan Erzurum'a geçerler. Halk bunlara kendiliğinden ya da telkin sonucu tepki gösterir. K.
Karabekir Paşa bu grubu Rusya'ya dönmeleri tavsiyesi ile Trabzon'a yollar. Trabzon'dan bir motorla
ayrılırlar, genel kanıya göre İskele Kâhyası İttihatçı Yahya Kâhya'nın adamlarınca 28/ 29 Ocak gecesi
denizde öldürülürler. (A. Sayılgan, Solun 94 Yılı, s.91-153; F. Tevetoğlu, Türkiye'de Sosyalist ve
Komünist Faaliyetler, s.118-335; Mete Tuncay, Türkiye'de Sol Akımlar, s.70-142)
 
Bu madde Saltanatçılarla birlikte Kâzım Karabekir Paşa'yı da rahatsız etmiştir. Cumhuriyetten
sakımlmasım tavsiye edecektir. (Nutuk, 2.c, s.H7vd.)
Yoksul Anadolu'da bu ordunun kurulması, sonra da can, para, erzak, silah, cephane, askeri araç
ve gereç bakımından sürekli ikmal edilebilmesi, büyük bir zafere eşit değerde bir olaydır. Bu
mucizenin sırrı, davanın haklılığı, halkın anlayış ve cömertliği, yönetenlerin inandırıcılığı ve önderlik
yetenekleridir. Bu tarihte ordunun elinde 12 cins piyade tüfeği, 4 cins hafif makineli tüfek, 8 cins ağır
makineli tüfek, 24 cins top vardır. (İ. Artuç, Büyük Taarruz, s. 53)
 
Bir soruşturma komisyonunun, İzmir ve Doğu Trakya'da nüfus incelemesi yapması teklifini,
Ankara temsilcileri hemen kabul ederler, Yunanlılar hemen reddederler. Oysa o güne kadar Ege'ye
126.000 Yunan göçmeni getirip yerleştirmişlerdir. Yunan heyetinde bulunan Savaş Bakanı Gunaris,
kısa bir zaman sonra şu itirafta bulunacaktır: "Bizzat İngilizler, bu komisyonu reddetmemizi istediler.
Hatta konferansa vereceğimiz cevabın metnini hazırlayıp bize verdiler!"
 
Konferans sürerken yapılan İngiliz-Yunan gizli görüşmelerinden birinde, konferansta alınacak
kararları Ankara'nın kabul etmemesi ha-
 
Başlangıç Notları 695
 
ünde, ne yapmayı düşündüklerinin sorulması üzerine Yunan heyeti adına Ordu İkinci Kurmaybaşkanı
Albay Sariyanis şöyle der: "Ordu, hedefi Ankara olan bir taarruza geçerek, Anadolu'yu 3 ay içinde
Mustafa Kemal kuvvetlerinden temizlemeye hazır ve muktedirdir. Hatta Karadeniz kıyılarına asker
çıkarılarak Samsundan Sivas'a, Trabzon'dan Erzurum'a ilerleyerek bu iki önemli merkezin ele
geçirilmesi bile planlanmıştır!1
 
Bu iddiaları duyan Fransız Generali Gourod, Güney Anadolu'daki Türk-Fransız çatışmalarında
yaşanan olayları düşünerek Yunanlıları gerçekçi ve ölçülü olmaya davet edince, Albay Sariyanis şu
alaylı karşılığı verecektir: "Yunan askeri, Fransız askeri değildir generalim!" Kral Konstantin de boş
durmaz, The New York Times'a bir demeç verir: "Mustafa Kemal bir haydut parçasıdır... Masadan
sinek kovar gibi haritadan silebileceğimiz blöfçü bir sahtekârdır!" Vahidettin de Konstantin ile aynı
fikirdedir. 21 Mart 1921 günü, İngiliz Komiseri Sir Harold Rumbold'a, 'Mustafa Kemal'in ve
arkadaşlarının eşkıya olduklarını' söyleyecektir.